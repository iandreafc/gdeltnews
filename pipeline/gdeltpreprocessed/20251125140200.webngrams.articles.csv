Text|Date|URL
(Teleborsa) - Enav accelera sul ricambio generazionale e sul rafforzamento delle competenze tecniche, annunciando 300 assunzioni entro il 2027 e una strategia che punta sui giovani del Sud . Lo ha spiegato l'amministratore delegato Pasqualino Monti in un'intervista al Sole 24 Ore. Monti ha sottolineato che nel prossimo triennio l'obiettivo è assumere circa 300 persone, tra controllori di volo e programmatori per le tecnologie del controllo di volo , aggiungendo che queste competenze oggi non esistono sul mercato . Per questo la società ha avviato accordi con diverse università del Mezzogiorno, con l'obiettivo di formare i giovani nei campi di cui c'è bisogno . Sul piano delle nuovesedi, Monti conferma che siamo partiti da Napoli e da Palermo e che è in programma una prossima apertura anche in Puglia . Nel 2024 Enav ha registrato i migliori risultati della sua storia , ha ricordato l'Ad, sottolineando che anche ciò ha permesso, in occasione della presentazione del piano industriale 2025-2029, di presentare una nuova dividend policy che prevede un payout del 70% dell'utile netto consolidato adjusted. Con riferimento alla cedola del 2025, possiamo dire che, qualora si registrasse una performance del mercato non regolamentato superiore alle attese, ciò potrebbe tradursi in maggiore valore per i nostri azionisti. Il nostro obiettivo è molto chiaro: remunerare in modo crescente e sostenibile i nostri azionisti e i nostri investitori . Quanto ai rumors su un'eventuale cessione di una quota da parte del Mef, Monti ha affermato che si tratta di valutazioni che spettano al nostro investitore pubblico ma che, dal punto di vista di Enav, un aumento del flottante potrebbe rappresentare un'opportunità , aggiungendo che c'è un grande interesse degli investitori verso la nostra azienda .|2025-11-25|https://finanza.repubblica.it/News/2025/11/25/enav_monti_sul_dividendo_possibile_valore_extra_con_performance_oltre_le_attese-131/
di Federica Nannetti Si registra un abbassamento dell'età della richiesta di aiuto e una durata sempre più lunga dei percorsi di fuoriuscita dalla violenza «Senza formazione, risorse e cambiamento culturale, i femminicidi non diminuiranno. Non è un destino inevitabile, è frutto di scelte politiche». Eppure le risorse per i centri antiviolenza sono insufficienti, le case rifugio sono poche, specie in alcuni territori della regione, le donne che chiedono aiuto sono in crescita. Lo sa bene Laica Montanari, presidente del coordinamento dei centri antiviolenza dell'Emilia-Romagna, che dal primo gennaio al 31 ottobre di quest'anno ha contato 4.958 donne accolte nei centri lungo la via Emilia, 223 in più rispetto allo stesso periodo del 2024 e addirittura 613 in più rispetto al 2023. I numeri Ma oltre ai dati, sono due gli aspetti sui quali la presidente si è voluta soffermare: l'abbassamento dell'età della richiesta di aiuto e la durata sempre più lunga dei percorsi di fuoriuscita dalla violenza. «La crudeltà, negli ultimi due anni, è aumentata — ha sottolineato —, con storie sempre più complesse. Ogni volta si pensa di aver toccato il fondo, poi arriva qualcosa di peggiore». Investimento nella formazione L'investimento in formazione ed educazione è una di quelle scelte politiche «necessarie», tanto nelle scuole quanto nei luoghi di lavoro e nei presidi sanitari. Il coordinamento dei Cav ha fatto notare come i «femminicidi di Pamela Genini e Jessica Strapazzollo abbiano confermato l'urgenza di formazione per personale sanitario, forze dell'ordine e servizi territoriali, oltre al rafforzamento dei dispositivi di protezione, come i braccialetti elettronici». Nelle Ausl e nei luoghi di lavoro Con le Ausl dell'Emilia-Romagna e nei pronto soccorso già da tempo si sono avviati percorsi con professionisti, che hanno fatto la differenza secondo Montanari: «L'atteggiamento dei sanitari è radicalmente diverso rispetto ad anni fa, accogliente e non giudicante; sanno rapportarsi con donne che hanno subito violenze, il che è fondamentale anche dal punto di vista giudiziario e per una denuncia, ma anche per aiutare le donne a dire basta». E se ha funzionato in questo contesto, funzionerà più in generale nel mondo del lavoro: «Sono ancora poche le realtà con percorsi strutturati, circa un 30% — ha ammesso Montanari —, qualcosa si sta muovendo ora». La violenza nel mondo del lavoro può entrare in innumerevoli forme, dal «rapporto tra colleghi» a quello tra «superiori e dipendenti», senza considerare la «madre di tutte le disparità, quella salariale». Il caso Gualandi-Stefani Giovedì è arrivata la condanna all'ergastolo in primo grado di Giampiero Gualandi, ex comandante dei vigili di Anzola, per l'omicidio volontario aggravato della collega 33enne Sofia Stefani, un «femminicidio nel quale c'è tutto questo e che è un caso scuola — ha concluso la presidente —. C'era una differenza di potere enorme tra i due, il processo ha dimostrato la manipolazione e c'è il colpo al volto, segno tipico del femminicidio, per cancellare la persona con disprezzo».|2025-11-25|https://corrieredibologna.corriere.it/notizie/cronaca/25_novembre_24/nei-centri-anti-violenza-nel-2025-in-emilia-romagna-gia-4-958-donne-hanno-chiesto-aiuto-serve-formazione-anche-nei-luoghi-di-921c8918-260f-4a0d-80c7-b1e5d02dcxlk.shtml
(Teleborsa) - Cultura e bellezza in Italia sono tratti identitari radicati nella società e nell'economia e grazie alla loro forte relazione con la manifattura hanno dato vita ad una delle più forti identità produttive del mondo, il made in Italy. Da qui il titolo del rapporto annuale Io sono cultura realizzato da Fondazione Symbola, Unioncamere, Centro Studi delle Camere di Commercio Guglielmo Tagliacarne, Deloitte con la collaborazione dell'Istituto per il Credito Sportivo e Culturale, Fondazione Fitzcarraldo, Fornasetti e con il patrocinio del Ministero della Cultura. Oggi le industrie culturali e creative sono tra i settori più strategici per facilitare la ripresa economica e sociale italiana; non solo perché i dati dell'ultimo decennio dimostrano che parliamo di una fonte significativa di posti di lavoro e ricchezza ma anche perché sono un motore di innovazione per l'intera economia e agiscono come un attivatore della crescita di altri settori, dal turismo a tutti i settori economici che beneficiano del processo di culturalizzazione dell'economia grazie anche all'azione degli Embedded Creatives, ovvero i professionisti culturali e creativi che operano al di fuori dei settori che costituiscono il Core cultura - designer, esperti di comunicazione, storyteller, curatori, art director, artisti, architetti che è strettamente connessa ai processi di culturalizzazione che hanno progressivamente interessato un numero crescente di settori economici: inizialmente quelli del manifatturiero avanzato e, più recentemente, in misura sempre maggiore, quelli dei servizi. Le attività svolte dagli Embedded Creatives hanno generato nel 2024, come visto, un valore aggiunto che ha superato i 49 miliardi di euro, con una crescita del +2,7% rispetto al 2023 e un'espansione del +17,1% sul 2021, a conferma del rafforzamento strutturale di questo segmento. Il settore in cui gli Embedded Creativesproducono maggior ricchezza è quello degli altri servizi alle imprese : il 22 % del totale e, a conferma del ruolo strategico dei professionisti creativi per l'innovazione trasversale del settore, si segnala una loro crescita del +1,7% annua e del +6,8% nel triennio.|2025-11-25|https://finanza.repubblica.it/News/2025/11/25/cultura_filiera_cresce_a_112_6_miliardi_e_1_5_milioni_di_addetti-155/
Giù dal treno con una scaletta in mezzo ai binari per lasciare il proprio treno e salire su un nuovo convoglio: è stato un guasto tecnico la causa del disagio che hanno subito tutti i passeggeri del Frecciarossa 9311 partito alle 8,40 da Torino Porta Nuova e diretto a Napoli. Pochi minuti dopo la seconda stazione di Porta Susa, infatti, appena fuori dal capoluogo piemontese, vicino a Torino Stura, il treno si è fermato su un binario morto. Prima ci è stato comunicato che c'era un problema tecnico sulla linea, poi un guasto del treno – racconta un passeggero – Inizialmente hanno stimato 120 minuti di ritardo, poi 180, infine quando si è capito che il guasto non era riparabile è stato annunciato l'arrivo di un nuovo convoglio su cui salire . Il nuovo mezzo si è fermato su un binario parallelo e a quel punto sono state aperte le porte della prima e dell'ultima carrozza, dove sono state sistemate le scalette per la discesa di emergenza – continua il testimone – Tutti in fila indiana abbiamo attraversato il treno per scendere e poi abbiamo fatto la stessa cosa per entrare nel secondo convoglio . Treno in retromarcia sulla Torino Milano a cura di Repubblica Torino 14 Febbraio 2025 In tutto le operazioni hanno portato un ritardo di circa tre ore per i passeggeri, che hanno avuto la rassicurazione che il biglietto verrà rimborsato interamente. E ci sono state ripercussioni sulla rete, con circolazione rallentata e ritardi dei treni dell'Alta velocità.|2025-11-25|https://torino.repubblica.it/cronaca/2025/11/25/news/frecciarossa_bloccato_trasbordo_passeggeri_treno-425003304/
Questo messaggio verrà visualizzato su un altro dispositivo/accesso e tu potrai continuare a leggere le notizie da qui. L'altro dispositivo/accesso rimarrà collegato a questo account. Puoi accedere con il tuo account su tutti i dispositivi che desideri, ma utilizzandoli in momenti diversi secondo il tuo piano di abbonamento.Perchè visualizzo questo messaggio? Perché tu o qualcun altro sta leggendo Corriere.it con questo account su più di due dispositivi/accessi. Il tuo attuale abbonamento permette di leggere Corriere.it solo su due dispositivi in contemporanea (computer, telefono o tablet).Come posso smettere di vedere questo messaggio? Se sei abbonato con un altro account accedi con le tue credenziali. Se siete in 2 o più che utilizzano lo stesso abbonamento, passa all'offerta Family e condividi l'abbonamento con altre due persone. Altrimenti, fai clic su Continua a leggere qui e assicurati di essere l'unica persona che visualizza Corriere.it con questo account.Non sai chi altro sta utilizzando questo account? Ti consigliamo di cambiare la tua password cliccando qui|2025-11-25|https://corrieredibologna.corriere.it/notizie/cronaca/25_novembre_25/bologna-investita-da-tra-un-camion-mentre-e-bicicletta-muore-una-ciclista-di-23-anni-in-via-dell-arcoveggio-8326220c-5671-4b94-afed-2bafd8e1fxlk.shtml

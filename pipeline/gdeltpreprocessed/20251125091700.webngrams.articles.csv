Text|Date|URL
di Rinaldo Frignani Il modo d'agire della banda di rom che ha seminato il panico di diversi quartieri dalla fine del 2024 all'estate scorsa. Presi di mira anche anziani da piazza Bologna all'Eur, fino a Ostia. Le vittime terrorizzate sentite dai carabinieri Roma, rapine seriali in casa: le minacce di «Dollaro» e dei suoi complici. «Se non smetti di gridare ti sparo. Ti ammazzo» / Carabinieri al campo nomadi in via dei Gordiani Un assalto al supermercato Pewecs di San Cesareo il 12 aprile scorso. Una rapina a mano armata in via Casilina pianificata dal carcere da Satomi Hadzovic con la compagna Giulia Ranieri e l'amica Angelica Hadzovic come complici insieme con Miscel Hadzovic, detto «Nico». Puntavano all'incasso di 26mila euro e poi a spartirlo in sicurezza nel campo nomadi in via dei Gordiani. Ma anche al salto di qualità della banda dopo una raffica di colpi a persone anziane, alcune delle quali minacciate di morte e picchiate. Come una 81enne aggredita in casa dai banditi guidati da «Dollaro», al secolo Martin Halilovic, che il 24 febbraio di quest'anno, insieme con un minorenne, ora in una comunità d'accoglienza, si è sentita dire dal boss 20enne «Se non stai zitta, ti sparo, ti ammazzo» dopo essere stata presa in ostaggio nella sua abitazione in via Romolo Balzani, a Torpignattara. «Vuoi che faccio male a tua moglie?» L'anziana si è vista puntare addosso una pistola e un piede di porco, ed è stata anche picchiata per 200 euro di bottino. Botte anche un ragazzo del Laurentino sorpreso in casa la mattina del 27 febbraio 2025. «Se chiami la polizia ti uccidiamo, copriti la faccia con il lenzuolo». E poi una coppia minacciata con un'ascia in via di Settecamini, periferia est, lui 87 anni, lei 85. Mentre a Ostia, in via dei Balestrucci, è toccato all'inquilino di un appartamento essere preso a schiaffi con un coltello alla gola per consegnare mille euro. A Castel Fusano, in via Canino, marito e moglie di 83 anni terrorizzati in casa da tre banditi - Martin Halilovic, Oliver Hadzovic e Mirsad Sejdic - entrati dalla finestra, seviziati con due aste di metallo perché non avevano soldi, nè cassaforte. La donna presa in ostaggio davanti al marito - «Vuoi che le faccia male?» -, lui che disperatamente offre qualcosa ai rapinatori che gli replicano: «Se io trovo i gioielli vostri, ti faccio male. Se li troviamo, vi faccio male». Era l'11 marzo scorso. Dimostrazioni di violenza in episodi da Arancia Meccanica. Anziani in balìa dei banditi spregiudicati, pronti a tutto. «Mi circondavano con fare minaccioso - racconta il pensionato che ha cercato in tutti i modi di proteggere la moglie - e puntandomi i bastoni contro. Erano muniti di bastoni di ferro - spiega ai carabinieri - adottavo un atteggiamento accondiscendente per salvaguardare l'incolumintà di mia moglie». «Non ho l'oro, siamo poveri». Ma i banditi non si fermavano Tentativi disperati di non far precipitare le cose, sentiti dai militari dell'Arma che come in tutti gli altri casi stavano intercettando i banditi che facevano da palo fuori dalle abitazioni. In qualche caso si avvertivano anche le grida delle vittime. «Non ho l'oro - cercava di spiegare una di loro a Dollaro - siamo poveri». Proprio il 20enne, autore di diversi assalti, a un altro inquilino preso in ostaggio gridava: «Giù la testa, girati, non mi devi guardare in faccia, ti ammazzo. Non parlare». Era il giovane aggredito in casa, costretto a coprirsi nel letto dai tre rapinatori di prima. «Stai qua dentro - gli ha detto il bandito -, rimani lì sotto, se tu strilli lui entra e ti ammazza (riferendosi a un complice all'esterno)». E ancora, dopo che il ragazzo si era messo a piangere per la paura: «Non piangere scemo, non ti faccio niente. Questo è oro?». E il giovane gi ha risposto impaurito: «C'è qualcosa solo nel cassetto di mamma». Comportamenti altalenanti per aumentare la confusione e la paura nelle vittime. Sgridate e intimidite al minimo accenno di reazione: «Non strillare , basta! Vuoi morire per niente?», spiegava ancora «Dollaro» a una pensionata. In un copione ripetuto decine di volte ogni mese in tutta Roma.|2025-11-25|https://roma.corriere.it/notizie/cronaca/25_novembre_25/roma-rapine-seriali-in-casa-le-minacce-di-dollaro-e-dei-suoi-complici-se-non-smetti-di-gridare-ti-sparo-ti-ammazzo-d1c46cb8-63cd-4b21-bfe4-45f9e1473xlk.shtml
Questo messaggio verrà visualizzato su un altro dispositivo/accesso e tu potrai continuare a leggere le notizie da qui. L'altro dispositivo/accesso rimarrà collegato a questo account. Puoi accedere con il tuo account su tutti i dispositivi che desideri, ma utilizzandoli in momenti diversi secondo il tuo piano di abbonamento.Perchè visualizzo questo messaggio? Perché tu o qualcun altro sta leggendo Corriere.it con questo account su più di due dispositivi/accessi. Il tuo attuale abbonamento permette di leggere Corriere.it solo su due dispositivi in contemporanea (computer, telefono o tablet).Come posso smettere di vedere questo messaggio? Se sei abbonato con un altro account accedi con le tue credenziali. Se siete in 2 o più che utilizzano lo stesso abbonamento, passa all'offerta Family e condividi l'abbonamento con altre due persone. Altrimenti, fai clic su Continua a leggere qui e assicurati di essere l'unica persona che visualizza Corriere.it con questo account.Non sai chi altro sta utilizzando questo account? Ti consigliamo di cambiare la tua password cliccando qui|2025-11-25|https://roma.corriere.it/notizie/cronaca/25_novembre_25/totti-e-noemi-bocchi-indagati-per-abbandono-di-minori-la-procura-chiede-di-archiviare-1b75605a-cfce-4547-9654-eb944f466xlk.shtml
di Clarida Salvatori Parità di genere non rispettata in enti e società: appena 7 gli incarichi di rilievo a donne (tutti in ambito sanitario) e altrettanti nei Cda In Regione comandano gli uomini: solo un incarico su cinque è «rosa» / Nel riquadro la consigliera regionale Pd Eleonora Mattia Parità di genere non rispettata in enti e società che fanno capo alla Regione. Secondo un documento elaborato — con decreti di nomina alla mano — dalla consigliera regionale del Pd, Eleonora Mattia, l'equilibrio tra donne e uomini, per incarichi e designazioni, è ben lontano da quanto stabilito per legge: secondo la norma fissata negli articoli della legge regionale 7 del 2021, nessuno dei due generi può infatti essere rappresentato in misura superiore ai due terzi dei posti disponibili. E invece nel Lazio, su 63 componenti di cinquantuno società, 49 sono figure maschili e appena 14 femminili. Il che tradotto in percentuali si attesta al 78 contro il 22 per cento. Numeri che se ricondotti alle posizioni apicali si divaricano ancora di più con sole 7 poltrone «rosa» (vale a dire uno scarno 14% contro l'86 che si tingono di blu su un totale di 44 casi), tutte per altro riconducibile in ambito sanitario. Le società Al netto del liquidatore di Lazioambiente, società controllata sciolta da una delibera di giunta dell'ottobre 2021, quando cioè il governatore della Regione era Nicola Zingaretti, tutti i presidenti e i commissari straordinari degli enti parco e delle riserve naturali, delle controllate così come delle sette Ater sono di sesso maschile: solo per citarne alcuni Marco Visconti a Roma Natura, Tommaso Aureli all'Arpa, Simone Foglio a LazioDisco, Manolo Cipolla al Cotral, Giuseppe Simeone all'Astral, Marco Buttarelli a LazioCrea, Orazio Campo all'Ater della Capitale. «Mi appello di nuovo alla giunta Rocca: desista dalle derive patriarcali e misogine che ispirano la proposta di legge sulla famiglia; e dia attuazione invece a tutte le misure previste dalla legge regionale 7 del 2021 sulla parità di genere — l'esortazione della Mattia al governatore Francesco Rocca —. Applichi correttamente la norma sulle nomine, e finanzi adeguatamente le altre misure previste che riguardano l'autonomia economica delle donne». Al di là delle sette esponenti - sui diciotto totali - che siedono nei consigli di amministrazione di Arpa, Arsial, DiscoLazio, Cotral, LazioInnova e LazioCrea (tutte nomine di competenza del Consiglio della Pisana) le uniche donne che siedono al vertice di aziende regionali sono alcuni direttori generali di Asl e realtà ospedaliere: e sono Laura Figorilli nell'Azienda sanitaria Roma 3, Rosaria Marino nella Asl Rm 4, Silvia Cavalli nella Roma 5, e poi ancora Maria Paola Corradi del San Giovanni, Francesca Milito del Sant'Andrea, Cristina Matragna dello Spallanzani e Sabrina Cenciarelli nella Asl di Latina. «La violenza sulle donne si contrasta anche rispettando le norme che creano le condizioni reali per la parità tra i sessi. E le istituzioni per prime devono dare il buon esempio — prosegue la consigliera del Pd —. Spesso la discriminazione ha un doppio volto: diretto, quando una parte viene favorita rispetto a un'altra, e indiretto, quando vengono omesse le azioni necessarie a sconfiggere la piaga della discriminazione e della violenza sulle donne». La Regione, dal canto suo, è a conoscenza dell'anomalia che riguarda le posizioni apicali di enti e aziende che fanno capo all'istituzione e «si impegna — fanno sapere — a sanare la situazione quanto prima».|2025-11-25|https://roma.corriere.it/notizie/cronaca/25_novembre_25/lazio-in-regione-comandano-gli-uomini-solo-un-incarico-su-cinque-e-rosa-9192741d-9474-440e-ae24-035c98b48xlk.shtml
di Maria Egizia Fiaschetti Il governatore del Lazio e il primo cittadino in sintonia sulla necessità di proiettare lo sguardo al prossimo grande evento religioso. L'assessore Onorato: «Concerto di Ultimo a Tor Vergata: vinceremo la sfida» Stati generali del Turismo a Roma, patto tra Rocca e Gualtieri: «Lavoriamo subito al Giubileo del 2033» / Francesco Rocca e Roberto Gualtieri agli Stati generali del turismo (Imagoeconomica) I numeri — 19,1 milioni di arrivi da gennaio a ottobre, +3,7 per cento sul 2024 — inducono a proiettare lo sguardo in avanti al Giubileo del 2033, sul quale il sindaco, Roberto Gualtieri, e il presidente della Regione, Francesco Rocca sono in totale sintonia. «Ho proposto che da subito si inizi a lavorare — ha ribadito ieri il primo cittadino agli Stati generali del turismo ospitati all'Auditorium — perché stavolta (nel 2025, ndr) abbiamo dovuto fare una corsa contro il tempo pazzesca e se ci fanno iniziare un po' prima possiamo programmare interventi molto importanti non solo per l'accoglienza, ma anche per i cittadini». Approccio condiviso dal governatore del Lazio: «Otto anni passano in un attimo e quindi è bene iniziare da subito a pensare a infrastrutture e grandi opere». Occupazione in crescita del 5,5 per cento Tornando ai dati — le presenze sono state 44,1 milioni, in crescita del 3,18 per cento rispetto all'anno precedente — l'assessore capitolino al Turismo, Alessandro Onorato, ha sottolineato le ricadute positive sull'occupazione, +5,5 per cento mentre nel periodo pre pandemia (2019) era stata dell'1,9 per cento. Inoltre, secondo le stime del Sole 24 ore, il turismo nella Capitale genera un indotto di 13 miliardi, superiore a quello di Milano, Venezia, Firenze, Napoli e Rimini messe insieme. Riqualificazione del Centro da via Veneto a piazza di Spagna Tra le leve che hanno contribuito a rendere la città più attrattiva anche i grandi eventi. All'orizzonte si profila il concerto di Ultimo a Tor Vergata davanti a 250mila persone, il 4 luglio, che servirà a capire se l'area e i servizi (trasporti, sicurezza, gestione dei flussi) sono in grado di reggere lo stress test: «Abbiamo usato il Circo Massimo per tornare nei circuiti internazionali e generando, tra l'altro, importanti entrate economiche nelle casse della Sovrintendenza — ha spiegato Onorato — . Il Circo Massimo, per dare un benchmark, costa tre volte San Siro. Se riusciamo a vincere la sfida dei 250mila spettatori in un giorno a Tor Vergata, e sono sicuro che ci riusciamo, il giorno dopo potremo andare da artisti come gli Oasis, o altri per cui lottiamo e offrire un posto in cui si fanno 250mila spettatori per volta. Non ce ne sono altri in Europa, Hyde Park fa 180mila persone». Al forum di discussione si è parlato anche della riqualificazione di molte zone del Centro, tra cui via Veneto, dove a marzo partiranno i lavori, finanziati con 5 milioni. Il presidente della commissione Commercio, Mariano Angelucci, ha ricordato anche gli interventi in piazza di Spagna con un allargamento dell'isola pedonale e di piazza Mignanelli, oltre al restyling del quadrante di corso d'Italia e piazza Fiume.|2025-11-25|https://roma.corriere.it/notizie/cronaca/25_novembre_25/stati-generali-del-turismo-a-roma-patto-tra-rocca-e-gualtieri-lavoriamo-subito-al-giubileo-del-2033-e469dfe7-2cf2-4d0a-9d5f-4aa1ea9b8xlk.shtml
(Teleborsa) - Nella settimana dal 17 novembre al 23 novembre 2025 il prezzo medio dell'energia elettrica è stato di 119 euro/MWh, in aumento del 3,3% rispetto alla settimana precedente. Lo comunica il Gestore dei Mercati Energetici (GME), che gestisce la borsa elettrica. I volumi di energia elettrica scambiati direttamente nella borsa del GME sono risultati pari a circa 4,67 milioni di MWh (+2,9%), con la liquidità all'82,2%. I prezzimedi di vendita si sono attestati tra 115,24 euro/MWh di Calabria e Sicilia e 120,37 euro/MWh di Nord e Centro Nord.|2025-11-25|https://finanza.repubblica.it/News/2025/11/25/borsa_elettrica_prezzo_medio_acquisto_sale_a_119_euro_mwh-33/
Questo messaggio verrà visualizzato su un altro dispositivo/accesso e tu potrai continuare a leggere le notizie da qui. L'altro dispositivo/accesso rimarrà collegato a questo account. Puoi accedere con il tuo account su tutti i dispositivi che desideri, ma utilizzandoli in momenti diversi secondo il tuo piano di abbonamento.Perchè visualizzo questo messaggio? Perché tu o qualcun altro sta leggendo Corriere.it con questo account su più di due dispositivi/accessi. Il tuo attuale abbonamento permette di leggere Corriere.it solo su due dispositivi in contemporanea (computer, telefono o tablet).Come posso smettere di vedere questo messaggio? Se sei abbonato con un altro account accedi con le tue credenziali. Se siete in 2 o più che utilizzano lo stesso abbonamento, passa all'offerta Family e condividi l'abbonamento con altre due persone. Altrimenti, fai clic su Continua a leggere qui e assicurati di essere l'unica persona che visualizza Corriere.it con questo account.Non sai chi altro sta utilizzando questo account? Ti consigliamo di cambiare la tua password cliccando qui|2025-11-25|https://roma.corriere.it/notizie/cronaca/25_novembre_25/roma-stuprata-nel-parco-di-tor-tre-teste-il-dna-non-e-dell-uomo-accusato-della-violenza-11c3a9db-18be-4896-88f1-fda9c31efxlk.shtml
di Clarida Salvatori La cena di gala organizzata all'ambasciata italiana presso la Santa Sede, dopo la convention alla Sala Koch 24 nov 2025 / Romana Liuzzo, presidente della Fondazione Guido Carli Sarà un giornata dedicata agli «imprenditori del bene» quella organizzata venerdì dalla Fondazione Guido Carli, in occasione della convention «Il Futuro in movimento: strategie per un'Italia protagonista. Dall'energia all'impresa, come competere nello scenario globale». Appuntamento alle 17.30 nella Sala Koch del Senato. E poi, alla fine dell'incontro, si terrà una cena esclusiva, riservata ai relatori, nella sede dell'Ambasciata italiana presso la Santa Sede. La serata si dipanerà in un'atmosfera sofisticata tra petali di rosa, fiori, nastri e candele: il tutto avrà un filo conduttore che sarà il colore rosso. Proprio come la «torta etica» che verrà tagliata simbolicamente a fine cena: un dolce a sei livelli, ripieni di pan di spagna, crema e gocce di cioccolato, ricoperto di glassa rossa, nastro in raso rosso e tre candeline anch'esse rosse, per richiamare la ricetta in sei punti del «Manifesto sulla competitività etica» che sarà il lascito dell'evento e nascerà da un suggerimento per ogni relatore: Nico Acampora, fondatore di PizzAut, Letizia Moratti, cofondatrice della Comunità di San Patrignano, Francesco Mutti, ad Mutti, Claudia Parzani, presidente Borsa italiana, Ettore Prandini, presidente Coldiretti e Cristina Scocchia, ad di Illycaffè. Il menu prevede portate come canapè con salmone, gamberi e caviale, risotto alla zucca con pancetta croccante, savarin di melanzane con pomodorini caramellati e salsa, filetto di rombo in crosta di patate e buffet dei dolci, dal Montebianco al profiteroles e crostata con crema e fragole grandi. I partecipanti ammessi Ricco il parterre dei cento partecipanti ammessi alla convention: saranno presenti la testimonial del progetto per San Basilio «Caivano 3 – Sulle strade della gentilezza» Eleonora Daniele, il questore di Roma Roberto Massucci, la moderatrice e giornalista Mediaset Costanza Calabrese, don Antonio Coluccia, sacerdote impegnato nella lotta contro la mafia e la droga, il capogruppo di Forza Italia al Senato, Maurizio Gasparri, il presidente Piaggio, Matteo Colaninno, e l'attrice Claudia Gerini, protagonista lo scorso anno di una lectio magistralis organizzata dalla Fondazione Carli sulla salute mentale. «Con tutti loro firmeremo un Patto per l'Italia fondato su etica e responsabilità — ha detto Romana Liuzzo, presidente della Fondazione —. È il modo migliore per onorare la memoria di Guido Carli, statista che fu Governatore della Banca d'Italia, ministro del Tesoro e senatore, per me nonno di straordinaria saggezza, che non smise mai di adoperarsi per una crescita saggia, capace di perseguire progresso economico, riduzione delle disuguaglianze e l'attenzione agli ultimi».|2025-11-25|https://roma.corriere.it/notizie/cronaca/25_novembre_25/fondazione-guido-carli-una-torta-etica-per-gli-imprenditori-del-bene-b6e8ae7b-a6c4-4450-bc61-408883c0fxlk.shtml
di Simona Brandolini, inviata a Napoli L'esponente M5S: «Un asse con la Puglia». Il grazie a De Luca, che alla festa non si presenta Elezioni regionali in Campania 2025, proiezioni: il vincitore è Roberto Fico (56,5%-58%). Cirielli: «Auguri di cuore, buon lavoro». Conte e Schlein al comitato elettorale a Napoli La diretta / Il nuovo governatore della Campania Roberto Fico DALLA NOSTRA INVIATA A NAPOLI - I 5 Stelle in Campania s'erano giocati l' all-in. Roberto Fico era l'assicurazione sulla vita del Movimento. Ma anche del campo largo: «Tutti insieme si vince, anzi si stravince», non sta nella pelle Elly Schlein. È corsa da Roma a Napoli per intestarsi quel «testardamente unitari» che dopo le ultime débâcle elettorali sembrava più preconizzare un campo minato. Anche Giuseppe Conte è costretto a questo punto ad ammettere: «Questo impegno collettivo fa ben sperare in prospettiva». Cioè nel 2027. Fico va oltre il 60 per cento. Il suo avversario, «l'uomo di Meloni», Edmondo Cirielli si ferma vicino al 36. Una vittoria netta. Offuscata dal dato dell'affluenza: soltanto il 44 per cento dei campani s'è recato alle urne, cinque anni fa (quelli di De Luca al 70 per cento) il 55. Un crollo di ben 11 punti percentuale. Sul palchetto allestito alla Fabbrica dell'Innovazione, ex zona industriale napoletana, ci sono tutti: il duo Bonelli-Fratoianni (Avs), Conte (M5S), Schlein (Pd), Maraio (socialisti) e poi anche Gaetano Manfredi, il sindaco del modello Napoli e tra i registi dell'operazione Fico. In un sussulto di entusiasmo, il dem Marco Sarracino sentenzia: «Roberto è il nostro Mamdani». Fico: «Cambio della maggioranza nazionale» L'ex presidente della Camera, il posillipino che non hanno visto arrivare, ha la calma serafica di sempre: «Da domani dobbiamo metterci al lavoro per governare al meglio». Il primo atto? «Da subito lavoreremo sulla medicina territoriale — spiega —. Gli impegni per noi sono giuramenti. E poi sul rafforzamento dei servizi territoriali per le persone disabili e con autismo. Lavoreremo con le aree interne». Poi lotta alle disuguaglianze, lavoro, distretti industriali. Fa gli auguri al collega Antonio Decaro: «Con la Puglia e con il Sud dovremmo lavorare insieme». E ancora: «Dalla Campania arriva un altro messaggio: non vogliamo l'autonomia differenziata e non ve la faremo fare». Ma la conclusione è la seguente: «Ci aspettano momenti importanti, nel 2027 dalla Campania potrà venire un cambio della maggioranza nazionale. Dobbiamo essere pronti. Noi non abbiamo trasformato queste elezioni regionali in nazionali. Lo ha fatto il centrodestra facendo campagna elettorale dai ministeri. Hanno inquinato i pozzi con insulti e polemiche. Dopo aver investito tutto, la remontada non c'è stata. Hanno lavorato per farci perdere, abbiamo vinto in larga misura e con l'unione della coalizione. Da oggi spero che si abbassino i toni. Le istituzioni vengono prima di tutto». L'unico assente, ingombrante a dire il vero, è il governatore uscente Vincenzo De Luca. Pd primo partito, poi M5S Presente alla vittoria di Manfredi nel 2021, non a quella del suo successore. Fico lo ringrazia. Il presidente gli ha inviato un messaggio che non ha ancora letto. Ma c'è un dato che si impone. Come è andata la competizione interna alla coalizione? Chi ha vinto e chi ha perso? Il Pd è il primo partito con il 18,5 per cento, il Movimento 5 Stelle al 9,1, Casa riformista al 5,9. Il listone deluchiano «A testa alta» batte la civica Roberto Fico presidente: 8,3 per cento contro il 5,4 per cento. «Certo la lista De Luca ha vinto, ma Fico non ha vinto per De Luca», questo è quello che si sussurra. E ancora: «De Luca ha sperato fino all'ultimo di essere decisivo ma siccome lo scarto con il centrodestra supera i venti punti percentuali, i suoi consiglieri non saranno così determinanti». Col senno di poi in molti ragionano: «De Luca non era necessario». Ma sono chiacchiere. Quanto peserà lo si vedrà nella composizione della nuova giunta. Intanto Conte si gode la vittoria: «Non ha vinto chi ha saltellato e chi ha pensato di batterci lottando nel fango». E Schlein cita Pino Daniele: «Tanto l'aria s'adda cagna' ». E Fico? Alle 21 se ne è già andato a casa, a riposare.|2025-11-25|https://roma.corriere.it/notizie/politica/25_novembre_25/regionali-campania-fico-il-calmo-e-ora-fermiamo-l-autonomia-72806b4c-aaa0-4ee9-a0b9-5e78b650fxlk.shtml
Questo messaggio verrà visualizzato su un altro dispositivo/accesso e tu potrai continuare a leggere le notizie da qui. L'altro dispositivo/accesso rimarrà collegato a questo account. Puoi accedere con il tuo account su tutti i dispositivi che desideri, ma utilizzandoli in momenti diversi secondo il tuo piano di abbonamento.Perchè visualizzo questo messaggio? Perché tu o qualcun altro sta leggendo Corriere.it con questo account su più di due dispositivi/accessi. Il tuo attuale abbonamento permette di leggere Corriere.it solo su due dispositivi in contemporanea (computer, telefono o tablet).Come posso smettere di vedere questo messaggio? Se sei abbonato con un altro account accedi con le tue credenziali. Se siete in 2 o più che utilizzano lo stesso abbonamento, passa all'offerta Family e condividi l'abbonamento con altre due persone. Altrimenti, fai clic su Continua a leggere qui e assicurati di essere l'unica persona che visualizza Corriere.it con questo account.Non sai chi altro sta utilizzando questo account? Ti consigliamo di cambiare la tua password cliccando qui|2025-11-25|https://roma.corriere.it/notizie/cronaca/25_novembre_25/traffico-di-droga-fra-anzio-e-nettuno-quindici-arresti-giro-di-spaccio-per-milioni-di-euro-681569c3-7679-4b7a-9477-df055aea3xlk.shtml

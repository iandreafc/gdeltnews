Text|Date|URL
Questo messaggio verrà visualizzato su un altro dispositivo/accesso e tu potrai continuare a leggere le notizie da qui. L'altro dispositivo/accesso rimarrà collegato a questo account. Puoi accedere con il tuo account su tutti i dispositivi che desideri, ma utilizzandoli in momenti diversi secondo il tuo piano di abbonamento.Perchè visualizzo questo messaggio? Perché tu o qualcun altro sta leggendo Corriere.it con questo account su più di due dispositivi/accessi. Il tuo attuale abbonamento permette di leggere Corriere.it solo su due dispositivi in contemporanea (computer, telefono o tablet).Come posso smettere di vedere questo messaggio? Se sei abbonato con un altro account accedi con le tue credenziali. Se siete in 2 o più che utilizzano lo stesso abbonamento, passa all'offerta Family e condividi l'abbonamento con altre due persone. Altrimenti, fai clic su Continua a leggere qui e assicurati di essere l'unica persona che visualizza Corriere.it con questo account.Non sai chi altro sta utilizzando questo account? Ti consigliamo di cambiare la tua password cliccando qui|2025-11-25|https://roma.corriere.it/notizie/cronaca/25_novembre_24/ti-violenterei-come-in-spagna-quella-volta-ti-e-piaciuto-vero-la-testimonianza-di-una-donna-che-ha-portato-a-processo-l-ex-2ee173a3-df76-41ff-a1d2-26aa06673xlk.shtml
visibilità a chi vive situazioni di violenza». di Redazione Roma e Valeria Costantini Inoltre la cupola della sala Sinopoli dell'Auditorium Parco della Musica Ennio Morricone è stata illuminata con la frase della scrittrice Alda Merini In occasione della Giornata Internazionale per l'eliminazione della violenza contro le donne, il 25 novembre, la Fondazione Musica per Roma rinnova il proprio impegno nella promozione della cultura del rispetto, della prevenzione e della consapevolezza inaugurando una panchina rossa, simbolo universale della lotta contro la violenza di genere, Fondazione Musica per Roma rinnova il proprio impegno nella promozione della cultura del rispetto,|2025-11-25|https://roma.corriere.it/notizie/cronaca/25_novembre_25/fondazione-musica-per-roma-una-panchina-rossa-contro-la-violenza-di-genere-d69710a0-2e66-4177-84f1-caa0de354xlk.shtml
Questo messaggio verrà visualizzato su un altro dispositivo/accesso e tu potrai continuare a leggere le notizie da qui. L'altro dispositivo/accesso rimarrà collegato a questo account. Puoi accedere con il tuo account su tutti i dispositivi che desideri, ma utilizzandoli in momenti diversi secondo il tuo piano di abbonamento.Perchè visualizzo questo messaggio? Perché tu o qualcun altro sta leggendo Corriere.it con questo account su più di due dispositivi/accessi. Il tuo attuale abbonamento permette di leggere Corriere.it solo su due dispositivi in contemporanea (computer, telefono o tablet).Come posso smettere di vedere questo messaggio? Se sei abbonato con un altro account accedi con le tue credenziali. Se siete in 2 o più che utilizzano lo stesso abbonamento, passa all'offerta Family e condividi l'abbonamento con altre due persone. Altrimenti, fai clic su Continua a leggere qui e assicurati di essere l'unica persona che visualizza Corriere.it con questo account.Non sai chi altro sta utilizzando questo account? Ti consigliamo di cambiare la tua password cliccando qui|2025-11-25|https://roma.corriere.it/notizie/cronaca/25_novembre_25/the-rocky-horror-show-al-teatro-brancaccio-torna-in-scena-il-musical-che-ha-appassionato-intere-generazioni-9d10cc3d-4ae6-4301-bfaa-312302bb1xlk.shtml
Questo messaggio verrà visualizzato su un altro dispositivo/accesso e tu potrai continuare a leggere le notizie da qui. L'altro dispositivo/accesso rimarrà collegato a questo account. Puoi accedere con il tuo account su tutti i dispositivi che desideri, ma utilizzandoli in momenti diversi secondo il tuo piano di abbonamento.Perchè visualizzo questo messaggio? Perché tu o qualcun altro sta leggendo Corriere.it con questo account su più di due dispositivi/accessi. Il tuo attuale abbonamento permette di leggere Corriere.it solo su due dispositivi in contemporanea (computer, telefono o tablet).Come posso smettere di vedere questo messaggio? Se sei abbonato con un altro account accedi con le tue credenziali. Se siete in 2 o più che utilizzano lo stesso abbonamento, passa all'offerta Family e condividi l'abbonamento con altre due persone. Altrimenti, fai clic su Continua a leggere qui e assicurati di essere l'unica persona che visualizza Corriere.it con questo account.Non sai chi altro sta utilizzando questo account? Ti consigliamo di cambiare la tua password cliccando qui|2025-11-25|https://roma.corriere.it/notizie/cronaca/25_novembre_24/taxi-bittarelli-3570-solo-per-accedere-a-termini-si-impiega-mezz-ora-inutile-aumentare-le-auto-troppo-traffico-c316eb15-1eb4-4e8c-91d0-fcc007a49xlk.shtml
Questo messaggio verrà visualizzato su un altro dispositivo/accesso e tu potrai continuare a leggere le notizie da qui. L'altro dispositivo/accesso rimarrà collegato a questo account. Puoi accedere con il tuo account su tutti i dispositivi che desideri, ma utilizzandoli in momenti diversi secondo il tuo piano di abbonamento.Perchè visualizzo questo messaggio? Perché tu o qualcun altro sta leggendo Corriere.it con questo account su più di due dispositivi/accessi. Il tuo attuale abbonamento permette di leggere Corriere.it solo su due dispositivi in contemporanea (computer, telefono o tablet).Come posso smettere di vedere questo messaggio? Se sei abbonato con un altro account accedi con le tue credenziali. Se siete in 2 o più che utilizzano lo stesso abbonamento, passa all'offerta Family e condividi l'abbonamento con altre due persone. Altrimenti, fai clic su Continua a leggere qui e assicurati di essere l'unica persona che visualizza Corriere.it con questo account.Non sai chi altro sta utilizzando questo account? Ti consigliamo di cambiare la tua password cliccando qui|2025-11-25|https://roma.corriere.it/notizie/cronaca/25_novembre_24/garbatella-gasperini-mago-mescola-una-pozione-magica-come-la-sua-roma-il-murale-dello-street-artist-drugi-59b88de9-f4e8-49a2-81f0-c87220e05xlk.shtml
di Manuela Pelati Il costi complessivi riguardano l'albero che proviene dall'azienda Rattiflora sas di Como, il trasporto, il montaggio e lo smontaggio Per la seconda volta in piazza del Popolo, l'albero di Natale del Campidoglio che sarà acceso l'8 dicembre 2025 e smontato il 9 gennaio 2026, proviene da Como e costa quasi 127 mila euro. La determina dirigenziale del Dipartimento di Tutela Ambientale di Roma Capitale del 3/11/2025 stabilisce, «di procedere all'affidamento diretto, ai sensi dell'art. 50, comma 1, lett. b), del D.Lgs. n. 36/2023, della Fornitura, taglio, trasporto, installazione/disinstallazione, allestimento con sfere colorate di almeno 30cm di diametro, di un Albero Abies Nordmanniana altezza minima 20 m, in piazza del Popolo in occasione delle festività natalizie 2025/2026 Roma Capitale. Anno 2025 – CIG B89F0DA7E9, all'operatore economico Rattiflora sas ». Il costo dell'abete che sarà sostenuto con i fondi del Giubileo è così ripartito: «(..) pagamento di € 126.880,00 IVA 22% inclusa oltre ad € 35,00 per contributo Anac per complessivi € 126.915,00». Lo spostamento da piazza Venezia Da quando, nel 2023, i lavori di riqualificazione di Piazza Venezia con i lavori della futura stazione della metro C hanno imposto lo spostamento del tradizionale albero di Natale, Piazza del Popolo è diventata il nuovo centro delle celebrazioni festive della Capitale. Qui sono stati installati negli ultimi anni abeti monumentali – come quello del 2024 sempre proveniente da Como, alto 22 metri – illuminati con tecnologie a basso consumo, in linea con gli obiettivi di sostenibilità promossi dal Comune di Roma. L'accensione dell'8 dicembre, giorno dell'Immacolata, resta uno dei riti più attesi dai romani, un appuntamento simbolico che apre ufficialmente il calendario degli eventi natalizi e richiama migliaia di cittadini e visitatori. Le prescrizioni tecniche previste dal Capitolato richiedono un abete naturale della specie Abies nordmanniana, dotato di certificazione fitosanitaria e fitostatica. L'intervento comprenderà l'acquisto dell'albero, il taglio, il trasporto con mezzi speciali, gli addobbi e le operazioni di installazione e successiva rimozione.|2025-11-25|https://roma.corriere.it/notizie/cronaca/25_novembre_25/albero-di-natale-di-roma-arriva-l-abete-di-20-metri-in-piazza-del-popolo-costo-127mila-euro-1d13ea38-f53e-4f9a-938e-9c7b7e3bcxlk.shtml
di Aldo Simoni I due sono accusati dell'omicidio di Thomas Bricca, lo studente di 19 anni ucciso a colpi di pistola nel cuore di Alatri il 30 gennaio del 2023, la Procura generale ha invocato due ergastoli: non solo per papà Roberto Toson (confermando la sentenza di primo grado), ma anche per il figlio Mattia che, in primo grado, era stato condannato a 24 anni. Quest'ultimo, infatti, aveva evitato il carcere a vita grazie al riconoscimento delle attenuanti generiche per via della sua giovane età e della fedina penale pulita (essendo incensurato). Concessione che, adesso, nel processo d'Appello iniziato oggi a Roma, l'accusa ritiene eccessiva e, quindi, da non applicare. Diversa, invece, la posizione del padre che non ha ottenuto alcun beneficio a causa dei suoi precedenti (in passato la moglie lo aveva denunciato per violenze). In altre parole la Procura Generale ha ribadito la gravità del delitto con parole commosse e incisive: «A Thomas, 19 anni appena, la vita è stata strappata per sempre». E le responsabilità, pertanto, sono identiche per entrambi gli imputati. I fatti Secondo quanto ricostruito dal Pg, e confermato dal primo grado di giudizio, Thomas Bricca fu colpito mortalmente da un colpo di pistola alla testa. A sparare sarebbe stato proprio Mattia Toson che era seduto sul sellino posteriore dello scooter guidato dal padre Roberto, il quale, dopo lo sparo, si dileguò tra le viuzze del centro di Alatri. La difesa, invece, punta all'assoluzione o, in subordine, ad un ridimensionamento della pena attraverso la derubricazione da omicidio volontario a preterintenzionale, o colposo. In pratica, i colpi esplosi contro Thomas non puntavano ad uccidere, ma solo ad intimidire. E infatti, come riconosciuto dalla sentenza di primo grado, il bersaglio non era lui, bensì un suo amico che gli era accanto (Omar Haoudi, che indossava un giubbotto bianco come la vittima). «Thomas – ha sottolineato l'accusa - ha avuto come unica colpa quella di trovarsi a chiacchierare con gli amici. Poco prima aveva salutato la madre e non è più tornato». La procura Secondo la Procura, quindi, a sparare sarebbe stato Mattia Toson, 23 anni, giunto in via Liberio sul sedile posteriore di uno scooter T-max, condotto dal padre Roberto, 50 anni (entrambi con un casco integrale). Il movente dell'azione sarebbe riconducibile alle risse avvenute ad Alatri nei due giorni precedenti all'omicidio. In sostanza bisognava marcare il territorio per stabilire la supremazia su Alatri. Determinante, per la condanna di primo grado, è stata poi la deposizione dell'ex fidanzata di Mattia, Beatrice Coccia, che, nel momento dell'agguato, era a casa ad aspettare il ragazzo per andare ad una cena di compleanno, a Veroli. È stata proprio la ragazza, interrogata dai carabinieri, a riferire che, quando Mattia arrivò – in ritardo – e si misero in viaggio per raggiungere gli altri invitati, sentiva strani rumori nel bagagliaio. Giunti al ristorante appurò che si trattava di un casco di cui chiese spiegazioni al fidanzato il quale, oltre a non fornire una delucidazione plausibile, lo fece sparire tanto che al ritorno a casa (dopo la cena) quel rumore era sparito.|2025-11-25|https://roma.corriere.it/notizie/cronaca/25_novembre_25/delitto-di-alatri-processo-d-appello-chiesto-l-ergastolo-per-roberto-toson-e-per-il-figlio-mattia-43a61693-9092-4ac1-9670-9bb34a6f2xlk.shtml
di Manuela Pelati Gli interventi sull'Ala Cosenza a cura dell'architetto Mario Botta: nuovi spazi espositivi, auditorium polivalente, area verde rinnovata, un centro studi moderno e un collegamento diretto con la Galleria storica Cultura, 15 milioni per riqualificare la Galleria Nazionale d'Arte moderna e contemporanea / La facciata della Gnamc Il ministero della cultura investe oltre 15 milioni di euro per la riqualificazione dell'Ala Cosenza della Galleria nazionale d'arte moderna e contemporanea a Roma (Gnamc), rimasta incompiuta per cinquant'anni, creando uno spazio innovativo dedicato alla ricerca sull'arte moderna e contemporanea e ampliare l'offerta culturale . «Un'operazione strategica per il futuro della Gnamc - il commento del ministro della Cultura, Alessandro Giuli -. Diventerà un polo culturale che riguarda un quadrante della città: dal 'tridente' del Flaminio al Maxxi». L'intervento L'intervento, firmato dall'architetto Mario Botta, è sostenuto con i fondi per i Grandi Progetti Beni Culturali e dal contributo per il restauro della facciata. I lavori previsti, già avviati dal 9 maggio 2024, arrivano dopo una lunga vicenda iniziata negli anni '60, quando Palma Bucarelli promosse l'ampliamento della sede storica. Il progetto fu affidato nel 1965 a Luigi Cosenza, autore di un complesso moderno di 4 mila metri quadrati, pensato come «museo-scuola» con sale espositive, auditorium e biblioteca. L'opera, finanziata nel 1973 e avviata nel 1976, non venne mai completata a causa di inflazione, ritardi e mancanza di fondi. Una sola parte – la Galleria Maggiore – aprì nel 1988, per chiudere definitivamente nel 1998 per problemi strutturali. Ci furono poi dei tentativi di recupero negli anni Duemila – tra cui il concorso del 1999 vinto dallo studio Diener & Diener – che naufragarono per nuove polemiche e ulteriori tagli. Solo nel 2019 furono avviate le prime opere di messa in sicurezza, seguite dal vincolo della Soprintendenza nel 2022, che ha imposto un recupero conservativo. Il masterplan Il progetto attuale di Botta punta a rispettare l'identità dell'edificio di Cosenza e, al tempo stesso, a trasformarlo in un'infrastruttura culturale contemporanea. Il masterplan prevede un auditorium rinnovato, una galleria per mostre temporanee, il recupero della Galleria Maggiore e soprattutto la creazione di un nuovo Centro Studi di oltre 2.000 mq, destinato ad accogliere archivi e biblioteca, oggi limitati a soli 300 mq. «La variante progettuale è fondamentale per una gestione efficiente e per offrire finalmente spazi dignitosi ad archivi e biblioteca», sottolinea la direttrice Renata Cristina Mazzantini, annunciando anche la necessità di una modifica dello statuto della Gnamc. L'Ala sarà inoltre potenziata con sistemi energetici intelligenti, impianti a basso consumo e gestione digitale dei servizi. Tutte le funzioni — museo, auditorium, centro studi — saranno collegate ma utilizzabili anche in autonomia, con ingressi indipendenti da via Gramsci e via Adolfo Cancani. Il polo culturale «Dopo quasi 50 anni, l'edificio richiede un riordino adeguato alle esigenze di un museo contemporaneo», commenta Mario Botta, che riassume così gli obiettivi: nuovi spazi espositivi, auditorium polivalente, area verde rinnovata, un centro studi moderno e un collegamento diretto con la Galleria storica. Quando i lavori saranno completati, l'Ala Cosenza diventerà un polo culturale integrato di ricerca, conservazione e formazione, restituendo alla città uno spazio atteso per decenni e rafforzando il ruolo internazionale della Gnamc nell'arte moderna e contemporanea. Aperta a Roma nel 1883, la Galleria Nazionale d'Arte Moderna e Contemporanea fu trasferita a Valle Giulia, di fronte alla imponente scalinata che scende da Villa Borghese, per l'Esposizione Universale del 1911, nel monumentale palazzo di ispirazione neoclassica e gusto Liberty realizzato dall'architetto Cesare Bazzani, dove ha sede ancora oggi. Custodisce una delle più ampie collezioni d'arte, circa 20.000 opere tra dipinti, disegni, sculture e installazioni che testimoniano le principali correnti artistiche dall'Ottocento ai nostri giorni: dal Neoclassicismo all'Impressionismo, dal Divisionismo alle Avanguardie storiche dei primi anni del Novecento, dal Futurismo e Surrealismo, dal più cospicuo nucleo di opere di arte italiana tra gli anni Venti e Quaranta del Novecento alla cosiddetta Scuola Romana. A partire dal 2014, la Galleria ha avviato un progetto di riorganizzazione e di riordino degli spazi. Le collezioni sono state al centro di una profonda rilettura che ha ripensato l'allestimento con la grande mostra Time is Out of Joint. L'esposizione, che cita i versi dell'Amleto di William Shakespeare «The time is out of joint», sonda l'elasticità del concetto di tempo, un tempo non lineare ma stratificato, che sembra porre in atto il dilemma dello storico dell'arte Hans Belting «la fine della storia dell'arte o la libertà dell'arte». L'attuale allestimento delle collezioni si dirama così in percorsi simultanei in cui le opere sono accostate per assonanze, contrasti, rimandi e citazioni, vantando nomi come Alexander Calder, Giacomo Balla, Alighiero Boetti, Alberto Burri, Paul Cézanne, Giorgio De Chirico, Marcel Duchamp, Lucio Fontana, Alberto Giacometti, Renato Guttuso, Francesco Hayez, Vasilij Kandinskij, Gustav Klimt, Jannis Kounellis, René Magritte, Joan Miró, Amedeo Modigliani, Piet Mondrian, Claude Monet, Giorgio Morandi, Cy Twombly, Vincent van Gogh e Andy Warhol.|2025-11-25|https://roma.corriere.it/notizie/cronaca/25_novembre_25/galleria-nazionale-d-arte-moderna-e-contemporanea-stanziati-15-milioni-per-la-riqualificazione-0831eb7c-d00e-4cba-952e-67d80d750xlk.shtml
di Andrea Arzilli e Maria Egizia Fiaschetti Secondo uno studio della Fondazione Caracciolo e del Centro studi della Federazione Aci nella Capitale circolano 30,6 auto bianche ogni 10mila abitanti contro le 87 della capitale spagnola e le 79 della Ville Lumière Roma, lunghe attese per un taxi: a Parigi e Madrid il triplo dei mezzi in servizio / Lunga fila in attesa di un taxi alla stazione Termini, in via Marsala (Giuliano Benvegnù) L'offerta del servizio di taxi in città, che conta quasi 3 milioni di abitanti, è ancora sottodimensionata, malgrado la messa a bando dimille nuove licenze (ma al momento nel circolano 830). È quanto emerge da uno studio sul trasporto pubblico non di linea della Fondazione Caracciolo e del Centro studi della Federazione Aci, secondo il quale a Roma circolano 8.436 auto bianche, 30,6 ogni 10mila abitanti, contro le 87 di Madrid, le 79 di Parigi e le 63 di Barcellona. Lo scarto è significativo anche se si considera un altro parametro, la densità: nella Capitale è di 6,6 taxi per chilometro quadrato mentre a Milano è di 26,7 e a Parigi di 169,6. Polarizzato il giudizio complessivo Sebbene il servizio sia reputato affidabile per la cortesia dei conducenti (su 1.567 soci Aci il 44,5% ne apprezza il savoir faire), la conoscenza dei percorsi (45%) e la pulizia dei veicoli (36%), le critiche riguardano in gran parte la disponibilità delle auto e i tempi di attesa: il 58,4% dei residenti e l'85% dei non residenti li considerano insufficienti e oltre il 47% dei romani e il 63,6% dei turisti dichiarano di aver aspettato più del previsto. Il 32% dei romani e il 57% dei non residenti segnalano difficoltà nei pagamenti elettronici evidenziando disomogeneità nell'accettazione delle carte di credito. Quanto al rifiuto delle corse brevi, pur non essendo il problema principale, è indicato dal 16,5% dei residenti e dal 21,1% dei non residenti come un comportamento che lede la percezione di equità e accessibilità del servizio. Per quanto riguarda il giudizio complessivo, si mostra polarizzato: il 30,5% assegna il punteggio massimo (5/5), mentre il 29,5% esprime valutazioni basse (1-2/5). Tra i non residenti, invece, prevale una percezione più critica: oltre la metà (54%) boccia l'esperienza. Traffico, poche preferenziali, trasporto pubblico inadeguato La disparità numerica pro capite — i taxi per abitante su strada a Roma sono oltre la metà di quelli parigini — è la somma di molteplici fattori, che non si risolverebbero neppure con l'immissione sul mercato di altre concessioni. Secondo il dipartimento Mobilità, grazie all'ampliamento dell'offerta la domanda inevasa è stata abbattuta del 57% e i tempi di attesa media si sono ridotti del 30%. E però, permangono ancora criticità a causa degli elevati volumi di traffico e dei cantieri disseminati in tutti i quadranti della città che impattano sulla velocità chilometrica e, a cascata, sui tempi di risposta. A incidere è anche il trasporto pubblico: nell'ultimo rapporto Acos (Agenzia per il controllo e la qualità dei servizi pubblici locali del Comune) i romani lo hanno valutato sufficiente, ma lo standard non è ancora paragonabile a quello di altre capitali europee in particolare per la capillarità delle infrastrutture su ferro (nel frattempo, sui social gli utenti lamentano ritardi frequenti sulla tabella di marcia e corse fantasma anche per i mezzi di superficie). Il nodo del Gps a bordo e gli Ncc A complicare la situazione è anche la difficoltà a inserire i taxi, servizio pubblico non di linea, nel pacchetto complessivo dell'offerta trasportistica. È una battaglia che si trascina da tempo quella tra il Campidoglio, che vorrebbe fossero installati Gps a bordo delle auto bianche per monitorarne i percorsi e le prestazioni, e la riluttanza della categoria che ha sempre fatto muro. Resta poi il nodo delle auto a noleggio con conducente, molte gestite dalle multinazionali attraverso app e piattaforme web che, in base alla normativa, a fine servizio dovrebbero tornare nella rimessa se provengono da un altro Comune. Nella realtà, però, la regola viene spesso violata: molti Ncc sostano fuori dagli hotel o nei principali punti di prelievo dei turisti, mentre dovrebbero effettuare il servizio soltanto su prenotazione.|2025-11-25|https://roma.corriere.it/notizie/cronaca/25_novembre_24/taxi-a-roma-lunghe-attese-per-un-auto-bianca-a-parigi-e-madrid-il-triplo-dei-mezzi-in-servizio-70bc2fe8-555c-450d-b839-9224bf7d9xlk.shtml
Questo messaggio verrà visualizzato su un altro dispositivo/accesso e tu potrai continuare a leggere le notizie da qui. L'altro dispositivo/accesso rimarrà collegato a questo account. Puoi accedere con il tuo account su tutti i dispositivi che desideri, ma utilizzandoli in momenti diversi secondo il tuo piano di abbonamento.Perchè visualizzo questo messaggio? Perché tu o qualcun altro sta leggendo Corriere.it con questo account su più di due dispositivi/accessi. Il tuo attuale abbonamento permette di leggere Corriere.it solo su due dispositivi in contemporanea (computer, telefono o tablet).Come posso smettere di vedere questo messaggio? Se sei abbonato con un altro account accedi con le tue credenziali. Se siete in 2 o più che utilizzano lo stesso abbonamento, passa all'offerta Family e condividi l'abbonamento con altre due persone. Altrimenti, fai clic su Continua a leggere qui e assicurati di essere l'unica persona che visualizza Corriere.it con questo account.Non sai chi altro sta utilizzando questo account? Ti consigliamo di cambiare la tua password cliccando qui|2025-11-25|https://roma.corriere.it/notizie/cronaca/25_novembre_24/taxi-a-roma-carlo-de-masi-adiconsum-dalla-capitale-la-maggior-parte-delle-segnalazioni-100-al-mese-1bcff7c5-b9ce-4f97-941c-e24e829c5xlk.shtml
di Laura Martellini I tempi di vendita confermano il range tra quattro e cinque mesi a prescindere dallo stato di manutenzione, in ottime condizioni o da ristrutturare. Uffici e aziende: meno 20% di richieste e canoni in calo «Le compravendite residenziali relative al secondo semestre 2025 confermano, per il mercato romano, il trend di crescita del primo semestre del 2024, con un'intensità superiore a quella della media nazionale»: è quanto emerge dal terzo Osservatorio sul Mercato immobiliare 2025 di Nomisma. Crescita annua del 7% In cifre: nel primo semestre del 2025, il mercato residenziale di Roma ha registrato 18.368 compravendite residenziali, con una crescita annua pari al 7%. Crescono i prezzi medi su base annuale, mostrano invece una flessione su base semestrale. Per le abitazioni nuove o in ottimo stato, il trend positivo annuale (+1,5%) si scontra con quello semestrale (-0,7%), secondo una dinamica che interessa in modo generalizzato sia il mercato del nuovo, sia il segmento delle abitazioni usate, che presentano variazioni annuali positive (+1,9%) e semestrali in flessione (-0,7%). Roma resta più attraente rispetto ai comuni limitrofi Per le proprietà nuove o ristrutturate, lo sconto medio rimane contenuto (6-7%) rispetto a quelle usate (10%), che in periferia presentano uno sconto di negoziazione medio pari al 12%. Per quanto riguarda l'acquisto, circa il 57% delle domande si orienta verso immobili situati in città, mentre il restante si distribuisce tra i comuni di prima cintura (28%) e altri comuni (15%). La locazione mostra una concentrazione ancora più marcata nel capoluogo, a fronte di una quota più contenuta nei comuni limitrofi (21%) e in altri comuni (14%). I tempi di vendita confermano il range tra quattro e cinque mesi per entrambi gli stati di manutenzione. L'affitto più richiesto dell'acquisto Secondo l'indagine condotta da Nomisma, la domanda di locazione è cresciuta progressivamente dal 2021 ad oggi, in misura più significativa rispetto alla domanda di acquisto, che ha ripreso a crescere solo dalla seconda parte del 2024. Con riferimento alle quotazioni, i canoni medi confermano la positiva congiuntura iniziata nel secondo semestre 2021, registrando incrementi annuali pari a +3,4% e semestrali pari a +1,4%, in continuità con i due semestri precedenti. Il rendimento medio lordo annuo da locazione è sostanzialmente stabile attorno ai sei punti percentuali. I tempi di locazione sono abbastanza omogenei tra le diverse zone e si attestano intorno ai due mesi. In crisi i le transazioni riguardanti uffici e aziende Nel primo semestre del 2025, l'attività transattiva del «mercato direzionale» (uffici e aziende) al dettaglio di Roma ha subìto una significativa battuta d'arresto, pari a -20,5% rispetto allo stesso periodo dell'anno precedente. Con riferimento alle quotazioni, nel secondo semestre 2025 il segmento registra una flessione sia su base annuale (-2,3%) sia semestrale (-1,3%), più accentuata nei business district rispetto alle altre zone urbane. Gli sconti medi confermano il divario territoriale, variando dal 9% in centro al 15% in periferia. I tempi medi di vendita si mantengono stabili intorno ai 7-8 mesi. I canoni medi registrano un calo sia semestrale (-1,2%) sia annuale (-0,8%), più accentuato in centro e in periferia. In tale contesto, i tempi di locazione si confermano stazionari e compresi tra i 4-5 mesi, così come è stazionario il rendimento medio lordo anno da locazione (6%). Si vivacizza il mercato dei negozi al dettaglio, canoni in calo Dopo la battuta d'arresto del consuntivo 2024 (-4,2% annuo), il mercato romano dei negozi al dettaglio, con 1.240 transazioni, ha registrato nel primo semestre 2025 un buon incremento degli scambi rispetto allo stesso periodo dell'anno precedente (+7,6%), recuperando il trend di crescita che aveva caratterizzato i tre anni dal 2021 al 2023. Il risultato semestrale conferma così il dato positivo del primo trimestre dell'anno (+6,6%). Con riferimento alle quotazioni, nel secondo semestre 2025, i trend dei prezzi medi si differenziano tra le diverse zone urbane, evidenziando tendenze opposte in centro (+0,2% annuale) e semicentro (-0,5%) e una flessione marcata in periferia (-3,2%). I tempi di assorbimento medi rimangono stabili su base semestrale, assestandosi su 6-7 mesi, leggermente al di sotto della media delle maggiori città italiane. Gli sconti medi, intorno all'11-12%, presentano un ampio range tra centro (9%) e periferia (13-14%). Le quotazioni dei canoni presentano un leggero calo medio, con la performance annuale (-0,5%) migliorativa rispetto alla media nazionale, mentre quella semestrale (-0,8%) sostanzialmente è allineata. Il rendimento medio lordo annuo da locazione è stabile al 7,5%, mentre i tempi medi di locazione restano intorno ai 4-5 mesi. Previsioni per il 2026: in marcata crescita le locazioni|2025-11-25|https://roma.corriere.it/notizie/cronaca/25_novembre_25/immobiliare-roma-recupera-forza-d-attrazione-per-le-compravendite-e-le-locazioni-oltre-la-media-nazionale-961c16c6-e612-4b87-97f1-63c83ded6xlk.shtml
di Valentina Santarpia La Camera approva il ddl che istituisce il reato di femminicidio all'unanimità. In Senato invece salta l'approvazione del «ddl consenso» nella giornata di celebrazioni contro la violenza sulle donne. Sarà rivisto in Commissione L'Aula della Camera ha approvato in via definitiva e all'unanimità il ddl che istituisce il reato di femminicidio. Il provvedimento ha già ottenuto il via libera in Senato e diventerà ora legge. Introduce nel Codice penale l'art. 577-bis, il delitto di femminicidio, e prevede l'ergastolo quando l'omicidio di una donna sia commesso per discriminazione di genere, odio o per reprimere la libertà della vittima. Sul ddl sulla violenza alle donne, che introduce il consenso informato, e già approvato all'unanimità alla Camera, è invece scontro e non andrà all'esame dell'Aula del Senato, dove era atteso oggi per essere definitivamente licenziato. Questo dopo i dubbi espressi da alcuni rappresentanti dei partiti di maggioranza in Commissione. Cosa che ha alimentato tensioni tra gli schieramenti. «Sono venuta a fare il mio dovere a votare questo reato sul femminicidio perché sono una persona che rispetta gli accordi, perché penso che questo una forza responsabile deve fare: cioè rispettare gli accordi. Auspico che anche la presidente del Consiglio, Giorgia Meloni, faccia rispettare gli accordi», ha detto la segretaria del Pd, Elly Schlein, lasciando l'Aula della Camera dopo aver votato il ddl sul femminicidio. Schlein ha detto di aver già sentito la premier «proprio per chiederle di rispettare gli accordi» senza però rivelare la risposta di Meloni: «Questo dovete chiederlo a lei». Sarebbe grave, ha aggiunto, «se fosse una resa dei conti elettorale, sulla pelle delle vittime». Il «colpo di scena» sul «ddl consenso» è avvenuto nella commissione Giustizia di Palazzo Madama, presieduta da Giulia Bongiorno, dove i rappresentanti dei partiti di maggioranza hanno chiesto di esaminare ulteriormente il testo prima di licenziarlo. Una richiesta che ha scatenato l'ira delle opposizioni che hanno abbandonato la riunione della commissione e accusano la maggioranza di «stracciare il patto Meloni-Schlein siglato alla Camera», come sottolineano i senatori del Pd Alfredo Bazoli e Ivan Scalfarotto, mentre nell'anticamera tra la senatrice dem Valeria Valente e il senatori FdI Salvo Sallemi il confronto si fa acceso. Il presidente del Senato Ignazio La Russa ha sottolineato di avere messo in campo tutte le sue prerogative affinché l'Assemblea fosse messa nella condizione di votare già oggi - Giornata internazionale contro la violenza alle donne - il ddl. «La commissione Giustizia si riunisce alle 14.40. Se finiscono i lavori, alle 16.30 lo discutiamo in Aula. Altrimenti faremo un dibattito sulla Giornata, che è una giornata comunque importante, ricordando che all'unanimità questa legge è stata già approvata alla Camera. Non macchierei questa bella convergenza di volontà con polemiche», aveva detto ai cronisti al termine della Capigruppo. Giulia Bongiorno, eletta con la Lega, presidente della commissione, frena: «Credo di parlare a nome dell'intera commissione: si vuole andare avanti con questo ddl. Quindi chiunque voglia far passare il messaggio che si vuole archiviare non fa i conti sul fatto che io presiedo la commissione, non affosserò questo ddl che porteremo avanti». Il ddl «è arrivato oggi ed è fuorviante dire che ci sono ritardi» in commissione, ha proseguito, «ho dovuto chiedere se c'era l'unanimità sulla rinuncia agli emendamenti», come prevede il regolamento. Ma l'unanimità non c'è stata «perché nel centrodestra si è detto che si vogliono fare alcune correzioni alla luce di alcune audizioni. Farò un ciclo breve e mirato e su alcuni aspetti tecnici segnalati e poi si proseguirà. La norma va fatta ma è chiaro che senza l'unanimità non si può chiudere in mezz'ora», ha sottolineato Bongiorno. «Ricordiamoci che il provvedimento è importantissimo, tra l'altro utile per un'altra ragione a parte i miglioramenti che potremo fare: perché in Italia è come se ci fosse una giurisprudenza che esalta il consenso, poi c'è il singolo giudice che invece si attiene al testo normativo, quindi si tratta anche proprio di garantire omogeneità di applicazione. La norma va fatta, però se in un giorno o qualche giorno...». Bongiorno ha poi aggiunto che a creare perplessità sarebbe l'ultimo comma dell'articolo che riguarda i «casi di minore gravità» su cui hanno chiesto approfondimenti «sia Stefani della Lega che Zanettin di Fi sia Berrino di Fdi». Berrino conferma: «Abbiamo chiesto dei chiarimenti», ma «la stretta di mano tra Meloni e Schlein ha un significato». Stefani aggiunge: «Non c'è nessun pregiudizio sul testo, nè sul merito. Forse doveva essere lavorato bene sulla proporzionalità, cioè sono puniti nella stessa maniera la mancanza di consenso e la violenza. Abbiamo bisogno di un minimo di tempo per studiarlo. Non abbiamo chiesto di paralizzare l'iter di questa norma, vogliamo solo approfondire». Dura la replica di Scalfarotto: «La verità è che hanno scelto di affossare una legge frutto di un accordo politico ai massimi livelli, che la Camera aveva sancito votandola all'unanimità. Ancora una volta, il centrodestra dimostra una grave inaffidabilità istituzionale: nemmeno un'intesa formalizzata in un ramo del Parlamento è sufficiente a garantire il rispetto della parola data». Maria Elena Boschi (Iv) parla di «voltafaccia della maggioranza, che ha rinviato il voto e sospeso l'esame in Commissione sine die». Per Deborah Serracchiani «questo comportamento è inaccettabile, non tiene accordo politico fatto nell'interesse delle donne che soffrono». La dem Anna Rossomando si associa sottolineando: «Siamo molto amareggiati e sorpresi» dall'atteggiamento della maggioranza che «inspiegabilmente» ha «affossato il provvedimento, perciò siamo usciti dalla commissione». Ma anche da Avs, con Devis Dori, e Movimento 5 stelle, con Valentina D'Orso, arriva la stigmatizzazione in aula di quanto successo al Senato. Per il capogruppo rossoverde in commissione Giustizia, la ministra Roccella dovrebbe intervenire in Aula per spiegare «la rottura dell'accordo politico raggiunto tra maggioranza e opposizione sulla legge sullo stupro: si tratta di un fatto gravissimo, la ministra spieghi cosa sta accadendo». L'eco dell'improvviso cambio di programma è arrivato alla Camera dove la deputata Pd Michela Di Biase in un intervento ha chiesto conto di questa svolta della maggioranza che, di fatto, «sbugiarda la premier» perché, rispetto a quella norma fondamentale, precisa Di Biase, «c'è stata una mediazione ai vertici dei nostri partiti».|2025-11-25|https://roma.corriere.it/notizie/cronaca/25_novembre_25/ddl-sul-consenso-non-c-e-unanimita-in-commissione-il-testo-slitta-al-senato-ira-delle-opposizioni-cosi-salta-il-patto-meloni-87e6af75-ebdd-4dad-bc19-2a153d5f4xlk.shtml

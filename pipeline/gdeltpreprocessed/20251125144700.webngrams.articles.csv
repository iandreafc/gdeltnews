Text|Date|URL
di Stefano Montefiori Non si sa dove siano i gioielli rubati stimati per un valore di 88 milioni DAL NOSTRO CORRISPONDENTE PARIGI - Oltre un mese dopo il clamoroso furto al Louvre, la polizia francese ha arrestato anche il quarto e ultimo presunto ladro della banda che ha messo a segno il colpo. Si tratta di un uomo già conosciuto dalla polizia e legato ai tre precedentemente arrestati, tutti abitanti a Aubervilliers, nella banlieue nord di Parigi. Gli agenti hanno fermato il sospetto martedì mattina nella regione della capitale, e lo hanno posto in custodia cautelare per «furto in banda organizzata e associazione a delinquere». Oltre a lui, nella stessa operazione sono state arrestate anche altre tre persone che fanno parte del suo entourage. Secondo gli investigatori, tutti e quattro i componenti della banda che è entrata in azione domenica 19 ottobre intorno alle 9 e 30 del mattino sono ormai catturati.Resta il mistero dei gioielli, valutati intorno agli 88 milioni di euro, che restano per il momento introvabili, e l'identificazione dei ladri per adesso non ha permesso di risalire ai mandanti e all'organizzazione che si sta forse occupando di piazzare la refurtiva. Quanto ai ladri già arrestati, uno di loro, Doudou Cross bitume , noto in precedenza per i video delle sue prodezze in moto alla periferia di Parigi, fa di nuovo parlare di sé perché un automobilista lo ha riconosciuto come la persona che, qualche settimane prima del colpo al Louvre, lo aveva aiutato con grande gentilezza quando si era trovato in difficoltà sulla tangenziale di Parigi. Già i vicini di casa e gli amici del quartiere di Aubervilliers descrivevano Doudou come qualcuno di «molto gentile, sempre pronto ad aiutare tutti». Poi quel tratto di carattere è stato confermato alla rete americana Abc News da Ahmed Alla, 24 anni, rimasto senza benzina a settembre sulla tangenziale di Parigi quando un motociclista si è fermato per aiutarlo. «Ho chiamato la polizia per farmi mandare un carro attrezzi. Tutti mi suonavano il clacson, ma lui è stato l'unico a fermarsi per aiutarmi», ha detto Alla. Lo ha descritto come un uomo calmo e rassicurante. «Mi ha detto che avrebbe spostato la mia auto per portarla fuori dalla tangenziale, così non ti faranno una multa di 135 euro ». «Mi sembrava una manovra pericolosa, ma mi ha rassicurato dicendomi che avrebbe chiesto agli altri automobilisti di fermarsi mentre spostavamo la mia auto». Insieme hanno spinto l'auto per 2-300 metri, fino all'uscita della tangenziale, poi Doudou – ladro e gentiluomo - lo ha salutato dicendo «chiami l'assicurazione, manderanno un carro attrezzi, buona fortuna!».|2025-11-25|https://www.corriere.it/esteri/25_novembre_25/furto-louvre-arrestato-quarto-rapinatore-5a181500-7316-436c-bf2a-cd6964fd1xlk.shtml
di Federico Fubini I beni russi bloccati dai Paesi del G7 sono circa 300 miliardi di dollari, e tre quarti sono in Europa. Con i 140 miliardi di euro promessi dall'Ue Kiev potrebbe resistere per altri due anni. Per questo la priorità di Mosca ora è bloccare l'operazione. A tutti i costi Comunque finiscail negoziato sull'Ucraina, le reti familiari saranno decisive. Donald Trump ha voluto che agli incontri di Ginevra con gli europei e la delegazione di Kiev andasse anche Jared Kushner. Il genero del presidente è fuori dall'amministrazione, eppure in questa partita non è il solo a muoversi libero dai vincoli di un ruolo ben chiaro. Anche la ragione che spinge Vladimir Putin ad affidarsi a Kirill Dmitriev è legata alle famiglie di entrambi, più che alla sua funzione di manager pubblico: Dmitriev ha sposato Natalia Popova, una presentatrice tivù amica e partner in affari della seconda figlia del presidente russo, Katerina Tikhonova. Per questo l'arrivo di Kushner a Ginevra è la spia che quella di Trump non è una messinscena: il leader americano ora sta realmente cercando di mettere fine alla guerra in Ucraina. A Putin invece Dmitriev serve anche per seminare esche e trappole. Prendete la vicenda delle riserve russe congelate nel 2022 dai Paesi del G7. Sono circa trecento miliardi di dollari, dei quali quasi tre quarti si trovano nell'area euro ed appena l'1,6% (cinque miliardi) negli Stati Uniti. I russi temono che il 17 dicembre i leader dell'Unione europea decidano di usare almeno 140 miliardi di euro (161 miliardi di dollari) di quei fondi per l'Ucraina. Oggi Kiev ha un fabbisogno di finanziamento ancora scoperto per 155 miliardi di dollari sul 2026 e 2027, secondo il Fondo monetario internazionale. Ma se l'Europa trovasse un sistema per trasferire all'Ucraina parte delle riserve russe congelate — come anticipo su future riparazioni — allora il Paese aggredito potrebbe continuare a produrre droni e resistere per almeno altri due anni. E non è scontato che il Cremlino possa continuare gli attacchi con l'intensità attuale per tutto questo tempo. L'economia russa ormai è quasi ferma, l'industria civile in recessione, questo mese le entrate da petrolio russo viaggiano del 35% sotto ai livelli di novembre 2024 e il bilancio pubblico è così alla prova che il governo ha dovuto vendere (riservatamente, all'estero) 232 tonnellate d'oro del fondo sovrano. Bloccare l'operazione europea sulle riserve congelate è dunque oggi una priorità del Cremlino. Qui entra in scena Dmitriev, con un'idea gettata nel «piano di pace» per allettare Trump: gli Usa potrebbero godere dei «profitti» di 100 miliardi di dollari delle riserve congelate del business della ricostruzione ucraina; con i restanti 200 miliardi delle riserve — recita la bozza russo-americana — si potrebbe lanciare un fondo in cogestione fra Mosca e Washington. «Questa è stata studiata come una grossa tentazione per l'amministrazione Trump» osserva Sergey Radchenko, storico della diplomazia della Johns Hopkins University. C'è però un altro risvolto nella proposta di Dmitriev, perché rimettere in gioco le riserve russe nei negoziati con la Casa Bianca significa intralciare i piani europei. Già oggi in Italia e Francia non è più così chiaro che al vertice di Bruxelles di dicembre si debba decidere di mandare all'Ucraina quei fondi. Agathe Demarais, dello European Council on Foreign Relations, avverte che Trump ha i mezzi per forzare la mano: «Non è difficile immaginare che Washington ricorra a minacce sui dazi contro l'Ue per ottenere lo sblocco di quei fondi», osserva. Niente di tutto questo rende di per sé i negoziati vuoti e finti. Molto si giocherà sulla pretesa russa che l'Ucraina abbandoni i 5.000 chilometri quadrati di Donbass che ancora controlla. Non tutti nelle delegazioni di Kiev sono parsi così chiusi all'idea, domenica a Ginevra, ma per Volodymyr Zelensky resta una concessione impossibile. «Dovrebbe cambiare la Costituzione — nota Radchenko — ed è irrealistico che il presidente possa vincere un referendum su questo». Molto dipenderà dalle garanzie di sicurezza che Usa ed europei dovrebbero offrire al Paese aggredito. Renderle credibili, dopo averle già date a vuoto nel 1994 a Kiev in cambio del suo totale disarmo atomico, non sarà un pranzo di gala.|2025-11-25|https://www.corriere.it/esteri/25_novembre_25/putin-fondi-ucraina-8640459f-9388-45b5-8879-d013ad74exlk.shtml
di Danilo Bogoni Il 15 ottobre 1859 videro la luce i francobolli del Governo provvisorio delle province modenesi, raffiguranti lo stemma dei Savoia: una lettera diretta a Parigi in quella data vale almeno 75 mila euro Lo stemma dei Savoia fa volare le stime / Lo stemma dei Savoia usato nel giorno di emissione: 75 mila euro la stima di Vaccari A volte basta un niente, un colore diverso usato per la soprastampa di una precedente emissione o una data particolare per far schizzare verso l'alto la quotazione. È il caso della lettera del 15 ottobre 1859, lo stesso giorno in cui videro la luce i francobolli del Governo provvisorio delle province modenesi raffiguranti lo stemma di Savoia, impostata a Massa Carrara, e resa franca con una coppia del 5c e un esemplare del 40c. Diretta a Parigi è una delle due note. Il 29 novembre Vaccari (www.vaccari.it) si appresta a batterla partendo da 75 mila euro. A rendere pregevole l'espresso da 60c di Libia, allora colonia italiana, soprastampato con valore da 1,25 lire, è il colore nero dell'inchiostro usato inavvertitamente per una delle forniture degli anni Trenta del secolo passato per le quali, in genere, venne usato il rosso e l'azzurro. Non più di cinque gli esemplari nuovi approdati negli album dei collezionisti, mentre quelli usati non supererebbero la decina. Nell'incanto del 27, Corinphila (www.corinphila.ch) ne propone un esemplare, dalla centratura non impeccabile, a 20 mila franchi. Identica la stima attribuita al 2 dollari stampigliato a Pechino sul 5 lire di Vittorio Emanuele III, con l'indicazione del valore in moneta cinese scritta in lettere maiuscole anziché minuscole utilizzate per la fornitura più comune. A valorizzare la raccomandata che il 7 dicembre Feldman (www.davidfeldman.ch) offre a partire da 9/12 mila franchi e accettata il 6 maggio 1918 dall'ufficio postale interno alla Legazione italiana di Pechino è la presenza, assieme a altri valori del tutto regolari, del 25c sul quale, in loco, vennero stampigliate per errore due soprastampe: una con valore da 4c, l'altra da 6c.|2025-11-25|https://www.corriere.it/economia/life/25_novembre_25/collezionismo-quando-un-dettaglio-fa-schizzare-le-quotazioni-il-fascino-dello-stemma-dei-savoia-58b7539e-6ab4-4b15-8c4d-77c5954d1xlk.shtml
di Valentina Santarpia Dai telefonini ai social media, così l'italiano viene storpiato quotidianamente Qual'è , pultroppo , propio , avvolte , al linguine , salciccia , cortello senza dimenticare gli imperdibili c'è ne e c'è né oppure le abbreviazioni da telefonino, da tt questo a ke fai? : eccoli alcuni tra gli errori di grammatica più comuni tra gli italiani. Secondo un'indagine condotta da Libreriamo, media digitale dedicato ai consumatori di cultura, realizzata su circa 1600 italiani di età compresa tra i 18 e i 65 anni, attraverso un monitoraggio online sui blog, forum e i principali social network e coinvolgendo un panel di 20 esperti (tra sociologi e letterati), sette italiani su dieci litigano con la grammatica, e commettono errori inquietanti nello scritto, ma anche nel parlato. «L'italiano, inteso come lingua, è un luogo simbolico che ci accoglie al di là delle differenze geografiche, sociali e generazionali – spiega Saro Trovato, sociologo, fondatore di Libreriamo e autore di 501 quiz sulla lingua italiana – La lingua rappresenta un valore da salvaguardare, una delle eccellenze del nostro Paese da tutelare e valorizzare: per farlo, occorre innanzi tutto conoscerla». Per farlo, secondo gli esperti, è importante leggere con regolarità (66%), scrivere a mano (43%), evitare di usare frequentemente chatbot di intelligenza artificiale (55%), diminuire l'abuso di neologismi e parole straniere (51%), ma anche allenare la mente giocando con le regole della lingua italiana (47%). Vediamo allora quali sono gli inciampi più comuni. L'apostrofo (62%) – L'apostrofo è uno degli amici più antipatici della lingua italiana. Quando si mette? Semplice, con tutte le parole femminili, quindi: un'amica sì, un amico no. E quindi apostrofo? Si tratta di elisione: non si può dire lo apostrofo, diventa quindi l'apostrofo. Infine c'è anche il troncamento: un po' vuole l'apostrofo, perché si tratta del troncamento della parola 'poco'. L'uso del congiuntivo (56%) – Il congiuntivo rappresenta il vero tallone d'Achille di moltissimi italiani. Quanti strafalcioni sentiamo ogni giorno anche, e soprattutto, in televisione? L'importante è che hai superato l'esame : seppur molto usata, questa è una formula grammaticale scorretta perché in questo caso bisogna usare il congiuntivo: L'importante è che tu abbia superato l'esame . I pronomi (52%) – L'uso corretto dei pronomi è un altro grande errore commesso dagli italiani. Gli ho detto che era molto bella . In questo caso, in riferimento ad una persona di sesso femminile, bisogna usare il pronome le : Le ho detto che era molto bella . La corretta declinazione dei verbi (50%) - Un errore molto diffuso, sia nel parlato che nello scritto, riguarda la declinazione dei verbi, specialmente per quanto concerne l'uso dei tempi verbali e la scelta dell'ausiliare. Confondere l'uso dell'ausiliare essere con avere (ad esempio, dicendo ho andato invece di sono andato ) è un errore comune, così come la declinazione di verbi irregolari o l'applicazione errata delle forme congiuntive. L'uso della C o della Q (48%) – Classico errore che i più distratti si portano dietro dalle elementari. Se nella lingua parlata l'errore non si nota, è nello scritto che s'incappa nell'errore. Ecco un elenco di parole che si scrivono con la C ma per le quali spesso ci si confonde e si usa la Q: Evacuare e NON evaquare; Proficuo e NON profiquo; Scuotere e NON squotere; Riscuotere e NON risquotere; Promiscuo e NON promisquo; Innocuo e NON innoquo. Ne o né? (44%) – Un altro di quegli errori da penna rossa . L'accento su né si utilizza quando questo vuole essere utilizzato come negazione. Nel caso in cui non sia presente la negazione, ne deve essere utilizzato senza accento. La punteggiatura (39%) – Non si può negare. Qui tutti sono caduti almeno una volta. Virgole, punti e virgola, due punti, non vanno mai usati a casaccio. Ogni segno di punteggiatura ha la propria regola. La funzione principale della virgola è quella di dare una cadenza precisa a periodi lunghi e complessi. I due punti invece si usano, per esempio, per introdurre un discorso diretto oppure per presentare una spiegazione o un elenco. Un po, un po' o un pò? (37%) – Pur scorretta, la grafia pò con l'accento risulta sempre più diffusa. Basta una rapida ricognizione in rete per accorgersi che un pò non si trova solo in chat, nei blog e nei forum, ma anche in comunicati stampa e talvolta in articoli di giornale! La grafia corretta è un po' con l'apostrofo, perché la forma è il risultato di un troncamento. E o ed? A o ad? (35%) – Sicuramente, almeno una volta nella vita, chiunque ha avuto il dubbio su quale congiunzione usare nel vostro messaggio. È semplice: l'aggiunta della 'd' eufonica deve essere fatta solo nel caso in cui la parola che segue cominci con la stessa vocale con cui termina la parola precedente. Quindi: vado ad Amburgo; Era felice ed entusiasta.|2025-11-25|https://www.corriere.it/scuola/25_novembre_25/gli-italiani-e-la-grammatica-7-su-10-bocciati-ecco-gli-errori-piu-comuni-78bf209e-4878-49cd-896d-0d9191e91xlk.shtml
L'alternativa c'è, il riscatto parte dal sud. Proveremo a batterci contro l'autonomia differenziata voluta dal governo . Lo dice la segretaria Pd Elly Schlein, in conferenza stampa al Nazareno sugli esiti del voto delle Regionali. E aggiunge: Questa destra non è imbattibile e noi siamo pronti a sfidarla nel 2027, siamo pronti ad andare al governo vincendo le Politiche . La leader dem sottolinea: La linea testardamente unitaria porta i suoi frutti, andremo avanti con questa linea e siamo pronti a consolidare il progetto per l'Italia con tutte le forze della coalizione . Schlein snocciola poi i numeri delle ultime elezioni: Nelle tredici regioni al voto tra il 2024 e 2025 il Pd è primo partito, visto che le uniche due regioni che si sono spostate sono Umbria e Sardegna, vinte da noi. La novità quindi è che ci sono due regioni rosse in più, non in meno . Parlando della leadership del centrosinistra la segretaria commenta: La modalità con cui individueremo la guida della coalizione sarà oggetto di discussione, e non ho dubbi che troveremo un accordo. Nessuno, neanche degli alleati la sta ponendo come una questione gigantesca. Le strade sono due: o come fa la destra, dove chi prende un voto in più esprime la guida della coalizione, oppure ci sono altre modalità a cui mi sono già dichiarata più che aperta, come le primarie di coalizione . A proposito degli alleati, Giuseppe Conte lancia il cantiere del Movimento 5 stelle per il programma: È il momento di costruire un programma per far rialzare l'Italia , scrive sui social. In questi anni abbiamo sperimentato un nuovo modo di ascoltare e far partecipare le persone alle decisioni, di farle incidere nelle scelte – prosegue -. Un anno fa lo abbiamo sperimentato con Nova. E ora quel metodo voglio replicarlo. Apriamo il cantiere di un nuovo programma di forte cambiamento. Quello che uscirà lo porterò nel confronto con le altre forze politiche del campo progressista per dare al Paese un nuovo programma di Governo che non potrà essere frutto di un mero scambio di vedute tra dirigenti di partito . Sul futuro programma interviene anche Angelo Bonelli di Avs: Ora il compito è chiaro: costruire un programma comune che parli dei problemi reali degli italiani, quelli che il governo Meloni continua a ignorare. Per questo, come Alleanza Verdi Sinistra, proporremo nelle prossime ore un incontro tra tutte le forze dell'opposizione per rendere stabile questa unità e cominciare a scrivere insieme un programma per il Paese .|2025-11-25|https://www.repubblica.it/politica/2025/11/25/news/schlein_pd_primo_partito_regionali-425003671/
di Giuseppe Scuotri L'insegna di Brusaporto è la migliore a livello internazionale a pari merito con altri nove indirizzi. Al patron di «Pepe in Grani» il Premio internazionale dell'artigianalità e dell'autenticità C'è un ristorante italiano nell'olimpo della cucina mondiale. «Da Vittorio» di Brusaporto (Bergamo), storica insegna della famiglia Cerea, raggiunge il vertice della guida francese La Liste: è stata inserita tra le dieci migliori al al mondo, a pari merito con altri 9 locali. «Con la nostra famiglia, siamo veramente orgogliosi di essere stati inseriti questo empireo della ristorazione - hanno commentato i fratelli Cerea, raggiunti da Cook -. La nostra cucina è gioia, condivisione e qualità e il fatto che tutto ciò sia stato riconosciuto in un anno così importante per la cucina italiana, che potrebbe diventare patrimonio UNESCO il 10 dicembre, ha ancora più valore. Un grandissimo ringraziamento a tutto il team de la Liste!». I dieci migliori ristoranti al mondo Con un punteggio di 99,5 su 100, il ristorante di Guy Savoy condivide il primo posto con «Cheval Blanc» di Peter Knogl (Svizzera), «Le Bernardin» (Stati Uniti), «Schwarzwaldstube» (Germania), «SingleThread» (Stati Uniti), «Lung King Heen» (Hong Kong) e «Matsukawa» (Giappone). A questi si aggiungono tre new entry: oltre all'insegna italiana, ci sono il «Robuchon au Dôme» (Macao) e «Martin Berasategui» (Spagna). La selezione e il premio a Franco Pepe La Liste ha deciso di celebrare per la prima volta anche la pizza italiana, conferendo a Franco Pepe, pizzaiolo e patron di «Pepe in Grani» di Caiazzo (Caserta), il Premio Internazionale dell'artigianalità e dell'autenticità. «Per me è un'emozione incredibile - ha detto a Cook Pepe -, trovarmi ad essere premiato, riconosciuto in un evento che celebra la grande cucina internazionale, tra tanti chef importanti provenienti da tutto il mondo. Il fatto che La Liste abbia deciso di premiare per la prima volta un pizzaiolo e la pizza italiana è un messaggio importante, mi rendo conto di aver aperto tanti varchi con la mia pizza». Mentre il Giappone domina la top 1.000, la Francia vola sopra la top 100. La Liste ha assegnato il suo premio speciale per «influenza gastronomica» a Daniel Boulud, chef francese che vive negli Stati Uniti da oltre 40 anni. «Non avevo mai ricevuto un premio che riconoscesse il lavoro che ho svolto per la cucina francese all'estero», ha esultato il settantenne, che guida in particolare il ristorante stellato Michelin Daniel a New York. Nata dieci anni fa, nel 2015, La Liste si propone di essere la «classifica delle classifiche», selezionando mille ristoranti in tutto il mondo e monitorane in totale 38 mila, utilizzando un algoritmo che raccoglie dati da oltre 1.100 fonti tra guide, blog e stampa. «Mi dispiace un po' per gli altri», afferma Philippe Faure, presidente e fondatore di La Liste, che paragona volentieri l'alta cucina al tennis: per otto o dieci anni, è una battaglia tra pochi ristoratori, i Nadal, i Federer, i Djokovic o i Sinner del mondo culinario. Questo decimo anniversario è anche l'occasione per La Liste di fare il punto sulle tendenze gastronomiche. I risultati sono lampanti: in dieci anni, il 16% dei ristoranti premiati con una stella o un cappello ha chiuso. «Oggi l'alta ristorazione oscilla tra lusso e fallimento», sottolinea Faure. Il settore ha anche assistito a un declino dell'opulenza a favore di un'atmosfera più rilassata, mentre la cucina «Instagrammabile» sta guadagnando terreno, a volte a scapito dei piatti tradizionali. In risposta, si è assistito a un'altra ondata: il ritorno ai prodotti locali e ultra-locali. Per ricevere tutte le notizie più imperdibili del mondo food iscriviti alle newsletter di COOK|2025-11-25|https://www.corriere.it/cook/news/25_novembre_25/la-liste-il-ristorante-da-vittorio-dei-fratelli-cerea-tra-i-migliori-al-mondo-premiata-per-la-prima-volta-la-pizza-italiana-5fa6d71d-c77a-42e7-9a90-b660d7dccxlk.shtml
di Federica Bandirali Un mese da dimenticare per lei la presunta rottura con Tronchetti Provera, il Pandoro Gate in tribunale e l'abbandono della guardia del corpo. In mezzo un nuovo prodotto del suo brand che non ha convinto Il mese di novembre sembrerebbe essere uno dei più difficili dell'ultimo anno per Chiara Ferragni. Martedì mattina, 25 novembre, la richiesta della Procura in Tribunale a Milano della condanna a un anno e otto mesi con l'accusata di truffa aggravata nella vicenda PandoroGate. Ma non è tutto: il mese di novembre si era aperto con un'indiscrezione (lanciata da Gabriele Parpiglia nella sua newsletter) di una rottura definitiva tra l'influencer cremonese e Giovanni Tronchetti Provera, rampollo e manager di Pirelli. Tra le cause della rottura ci sarebbe il rifiuto della famiglia di lui nell'accettare Chiara. Inoltre, la presentazione del calendario Pirelli (a Praga) sarebbe stato l'out out per la Ferragni . Stando a quanto riferisce Parpiglia, Chiara aveva dato il 'dentro o fuori' a Tronchetti, ma Giovanni ha scelto di stoppare la storia addirittura prima dell'evento . Sembra non essere andato per il verso giusto anche il lancio del nuovo prodotto di Ferragni, una candela in vista del Natale dal nome It's Gonna Be Incredible . Come racconta lei stessa in un reel su Instagram si tratta di una candela che sa di famiglia, di casa, di latte, di biscotti… .Gli esperti sui social hanno prima criticato il prezzo ma anche la scelta dell'imprenditrice di presentare un prodotto olfattivo su Instagram, dove non si possono sentire odori e profumi. Infine il settimanale Gente scrive che Ferragni sarebbe stata abbandonata anche dallo storico bodyguard che l'aveva seguita sempre e ovunque per anni. Milano sussurra che se ne sia andato per esasperazione e che abbia già trovato impiego presso una facoltosa famiglia milanese si legge. Un novembre decisamente nero per lei.|2025-11-25|https://www.corriere.it/moda/25_novembre_25/chiara-ferragni-il-suo-novembre-nero-la-richiesta-di-condanna-il-lancio-criticato-della-candela-la-storia-finita-e-l-addio-del-f506e6a5-b2fd-4665-af38-30c001927xlk.shtml
Il periodo del Black Fridayè la miglior occasione dell'anno per acquistare un nuovo elettrodomestico, in particolare è il momento perfetto per trovare occasioni imperdibili tra i tantissimi sconti sulle lavatrici: dai modelli smart a quelli slimper prestazioni ottimali e un risparmio sui consumi. Il periodo di sconti in corso è anche denominato Black November proprio perché dura diverse settimane fino al culmine, ovvero il 1° dicembre giorno del Cyber Monday. Quale modello scegliere? Le lavatrici oggi in commercio hanno alcune caratteristiche innovative che rendono l'esperienza del bucato molto piacevole. Dopo aver valutato lo spazio a disposizione e la frequenza di utilizzo, possiamo procedere con la scelta: una lavatrice slim ha una profondità tra i 33 e i 45 cm ed è ideale per spazi ristretti, una lavatrice standard (ha una profondità di circa 60 cm) è ideale per famiglie con più di due persone e ha una capacità di carico adatta alle proprie necessità. Poi tantissimi i programmi a disposizione: da quelli a vapore per capi sanificati a quelli antipiega e veloci. Quasi tutte le lavatrici di ultima generazione hanno un motoreinverter che riduce l'usura meccanica e assicura una maggiore silenziosità. Inoltre per un'esperienza di bucato personalizzata e per lavare in modo intelligente, è possibile scegliere una lavatrice dotata di Intelligenza Artificiale: tra le varie opzioni, viene rilevato il peso e il livello di sporco del bucato, dosando la corretta quantità di detersivo e acqua; inoltre è possibile monitorare i consumi. Abbiamo selezionato per voi le migliori lavatrici in offerta per il Black Friday e le trovate qui di seguito. Samsung AI Control Questa lavatrice Samsung è dotata di Intelligenza artificiale: analizza la routine di lavaggio e consiglia programmi personalizzati. Inoltre è possibile attivare AI Energy Mode per risparmiare fino al 70% di energia e monitorare i consumi. Tra i programmi, il Super Speed 39 per un bucato pronto in 39 minuti. La tecnologia Q-Bubble migliora l'azione del detergente, mentre Eco Bubble garantisce una pulizia profonda. Il programma AI Wash per lavare i vestiti in modo intelligente: utilizza cinque sensori avanzati per rilevare il peso e la morbidezza del tessuto e monitorare continuamente il livello di sporco, ottimizzando in modo intelligente l'acqua e il detersivo, nonché i tempi di ammollo, risciacquo e centrifuga. I programmi di vapore eliminano allergeni e batteri del 99,9%. LG - Serie R3 La lavatrice a carica frontale serie R3 del marchio LG consente un carico di 11kg in soli 56,5cm di profondità, 1400 giri di centrifuga e AIWash. L'intelligenza artificiale di LG rileva il peso, identifica la tipologia di tessuti e sceglie autonomamente i movimenti ottimali per ogni lavaggio fra 20.000 combinazioni diverse. Con il lavaggio a vapore Steam igienizza i capi, eliminando germi, batteri e allergeni. Il motore è collegato direttamente al cestello, assicurando elevate prestazioni di lavaggio grazie alla gestione precisa dei movimenti, riducendo rumori e vibrazioni. Midea - Lavatrice slim La lavatrice slim Midea consente un carico da 7 kg e ha una centrifuga di 1400 giri. La lavatrice è aggiornata a classe energetica A per un minor consumo elettrico e una riduzione dei costi di acqua e luce. Steam Care migliora la pulizia del bucato rimuovendo fino al 99.9% di batteri e odori, riducendo anche le pieghe. È possibile scegliere tra 4 temperature (freddo/20℃/40℃/60℃) e tra le opzioni di lavaggio da 15 minuti e 45 minuti per un piccolo carico con bucato leggermente sporco, per risparmiare tempo ed energia. Il Motore InverterQuattro risparmia fino al 70% di energia e produce il 10.4% in meno di rumore rispetto ai motori normali. Hisense - Lavatrice slim La lavatrice slim Hisense in classe energetica A ha un cestello di 7 kg e un Motore inverter di ultima generazione pensato per ridurre l'usura meccanica e garantire migliori performance, longevità e silenziosità. Programmi a vapore, per capi morbidi e sanificati, rimuovendo anche i cattivi odori e ammorbidendo le fibre senza la necessità di ammorbidente. Inoltre la funzione Quick Wash, perfetta per un lavaggio rapido di 15 minuti e la partenza ritardata. Bosch Serie 6 La lavatrice a carica frontale da 9 kg Bosch Serie 6 ha un motore EcoSilence Drive che garantisce un funzionamento silenzioso ed efficiente. Grazie ad ActiveWater Plus, ottimizza l'uso dell'acqua anche con carichi ridotti, assicurando sempre prestazioni perfette senza sprechi. Il programma Iron Assist riduce le pieghe dei capi asciutti e facilita la stiratura e il Sistema Anti macchia Plus rimuove 16 tipi di macchie tra le più ostinate. Il programma Hygiene Plus per un lavaggio igienico che rimuove i batteri e gli allergeni più comuni già a 40°C. Candy RapidÓ La lavatrice Candy RapidÓ ha 9 programmi rapidi ed efficienti, tutti in meno di un'ora. Il programma Igiene Plus a 60°C in soli 59 minuti è perfetto per eliminare allergeni, germi e batteri dai capi. Con l'opzione Steam le fibre dei capi si rilassano, facilitando la stiratura e riducendo i tempi; la tecnologia Quick&Clean emette una soluzione altamente concentrata di acqua e detergente ad alta pressione, aumentando l'efficacia del lavaggio. Inoltre con la funzione Snap&Wash dopo aver scattato una foto del bucato, la lavatrice suggerisce il programma più adatto, con la temperatura e la centrifuga ottimali. Con l'app hOn è possibile gestire la lavatrice dallo smartphone. AEG ProSteam Serie 7000 La lavatrice AEG ProSteam Serie 7000 è dotata di tecnologia PreciseWash che assicura il miglior trattamento per ciascuno dei tuoi capi, adattando automaticamente il programma al peso di ogni carico. Ilprogramma Vapore Refresh neutralizza gli odori e riduce le pieghe su tutti capi, in soli 25 minuti, senza la necessità di fare un lavaggio completo. Inoltre il cesto Care Drum riduce lo sfregamento dei capi durante il lavaggio grazie al disegno della trama di fori della superficie interna ed ad un sottile strato di acqua. Certificato Swissatest, rimuove più del 99,99% di virus e batteri, senza rinunciare alle migliori prestazioni di lavaggio. Haier Mini Drum - Lavatrice slim La lavatrice compatta Haier ha un'altezza di 70 cm ed è larga 51 cm, progettata per risultati eccellenti in spazi ridotti. Può lavare fino a 5 kg di capi. La classe energetica è A ed è dotata di un programma smart AI che rileva automaticamente quantità e tipo di tessuto, impostando il lavaggio ideale e dosando il detersivo tra 2500 combinazioni possibili. Il trattamento antibatterico previene la formazione di muffe e batteri nelle zone delicate della lavatrice e garantisce un bucato più igienizzato e protegge i capi. Inoltre è dotata di Smart Dual Spray è un sistema di pulizia automatico che si attiva alla fine di ogni ciclo di lavaggio. Ogni recensione è curata dalla redazione in modo indipendente. Se fate un acquisto attraverso i nostri link, Corriere della Sera potrebbe ricevere una commissione. Leggi di più Per ricevere guide e consigli per i tuoi acquisti iscriviti alla newsletter de La scelta giusta|2025-11-25|https://www.corriere.it/offerte-recensioni/offerte/black-friday/25_novembre_25/migliori-lavatrici-da-samsung-a-lg-ecco-le-offerte-del-black-friday-2025-853f88c4-de95-4c75-a87d-34ed31942xlk.shtml
(Getty Images) Non chiamatela «anomalia». Per anni abbiamo attribuito alle foreste tropicali un compito chiave: mantenere pulita l'aria dell'atmosfera. Un ruolo tutt'altro che scontato: con l'intensificarsi del cambiamento climatico e delle attività antropiche, fusti, rami e apparati radicali hanno progressivamente smesso di trattenere il carbonio in modo efficace. Una recente ricerca condotta in Australia e pubblicata su Nature mostra che la biomassa legnosa ha addirittura iniziato a emetterlo. Un fenomeno mai documentato prima È la prima volta che la comunità scientifica si confronta con una situazione simile. «Se le foreste tropicali stanno perdendo la capacità di fungere da pozzi di carbonio, potrebbero non essere più partner affidabili per i nostri obiettivi di contenimento delle temperature», spiega al Corriere David Bauman, ricercatore presso l'Institut de Recherche pour le Développement (IRD) e coautore dello studio. Il suo gruppo ha monitorato, dal 1971 a oggi, circa 11 mila alberi in 20 foreste pluviali dell'estremo nord-est australiano. Analizzando i dati storici, la squadra ha individuato un punto di svolta. Si tratta dell'anno 2000, momento in cui la biomassa legnosa ha iniziato a mostrare un'inversione di tendenza rispetto ai modelli attesi. Riducendo, cioè, la propria capacità di catturare l'anidride carbonica, con la sola eccezione delle radici (insufficienti, tuttavia, a compensare il deficit). Perché avviene Il fenomeno è in parte imputabile alla crescente moria degli alberi, oggi raddoppiata rispetto ai valori storici. Quando gli alberi cessano di vivere, ora a causa degli eventi climatici estremi ora a causa dell'urbanizzazione, il legno si decompone e rilascia diossido di carbonio nell'atmosfera. Se la crescita della foresta non compensa queste perdite, il carbon balance diventa negativo. Gli autori evidenziano una contraddizione. È noto il ruolo dell'anidride carbonica nel favorire la crescita delle piante. E il telerilevamento lo conferma: le chiome delle foreste tropicali australiane sono oggi del 20% più verdi rispetto agli Anni Ottanta. Eppure, l'aumento della fotosintesi non si è tradotto in una maggiore capacità di stoccaggio della CO₂. «L'incremento delle temperature estreme, della siccità atmosferica e dei deficit idrici sta anzi determinando un aumento della mortalità degli alberi», puntualizza Bauman. Soluzioni in vista? Gli scienziati non si limitano a descrivere il fenomeno, ma propongono anche strategie concrete per affrontarlo. Bauman mette però in guardia da letture semplicistiche: «Sarebbe pericoloso incolpare le foreste di essere diventate inquinanti. Sono tra i più grandi serbatoi di carbonio a nostra disposizione. Finché resteranno in piedi e godranno di un adeguato regime di protezione, continueranno a svolgere le loro funzioni». Il punto, dunque, è garantire che continuino a farlo. E questo, come l'esperienza insegna, non è affatto banale. *** Riferimenti: Carle, H., Bauman, D., Evans, M.N. et al. Aboveground biomass in Australian tropical forests now a net carbon source. Nature 646, 611–618 (2025). a net carbon source. Nature 646, 611–618 (2025). https://doi.org/10.1038/s41586-025-09497-8 Per ricevere tutti gli aggiornamenti sul mondo degli animali Iscrivetevi alla newsletter Animali|2025-11-25|https://www.corriere.it/animali/biodiversita/25_novembre_25/la-ribellione-delle-foreste-tropicali-ora-rilasciano-piu-carbonio-di-quanto-assorbito-ma-la-colpa-e-nostra-cf07d4af-2f6d-4e2a-9b4b-a4b7de783xlk.shtml
Una class action, un tweet virale, perfino un blog post di una società di cybersecurity: ancora nulla di vero. «Tempesta di malintesi»: i dettagli Tanto rumore per nulla, di nuovo. Già il mese scorso Google aveva chiarito che no, Gemini non avrebbe iniziato ad analizzare il contenuto della posta elettronica degli utenti per raccogliere informazioni utili a generare inserzioni pubblicitarie più mirate. Eppure ciò non ha impedito a un gruppo di cittadini statunitensi di depositare, martedì 11 novembre, una class action al riguardo presso la corte federale di San Jose, in California. A loro giudizio, infatti, Mountain View avrebbe autorizzato il suo assistente AI ad «accedere e sfruttare l'intera cronologia delle comunicazioni private degli utenti, incluse letteralmente tutte le email e gli allegati inviati e ricevuti nei loro account Gmail». Il che costituirebbe una palese violazione del principio della privacy by default sancito dal locale California Invasion of Privacy Act (e in Europa, per la cronaca, dal Gdpr). Come stanno davvero le cose A suffragare – seppur solo in apparenza – la pesante accusa, prima un tweet diventato virale giovedì, poi un blog post pubblicato nelle stesse ore dall'azienda di sicurezza informatica Malwarebytes. Da qui la necessità, da parte di Big G, di ribadire il concetto: «Questi report sono fuorvianti: non abbiamo modificato le impostazioni di nessuno – recita una nuova nota stampa di un portavoce aziendale –. Le funzionalità intelligenti di Gmail esistono da molti anni e non utilizziamo i contenuti di Gmail per addestrare Gemini». Parole del tutto coerenti con quanto già evidenziato qui. Ovvero che, come illustrato dal Centro assistenza, le funzionalità intelligenti in Google Workspace non riguardano in alcun modo un ipotetico «spionaggio» della posta elettronica degli utenti, bensì mere opzioni di natura tecnico-gestionale al servizio di questi ultimi come filtri automatici, testi suggeriti, schede riepilogative e possibilità di mostrare eventi in Calendar. La rettifica Ancor più nel dettaglio, in un'altra pagina di supporto la company spiega che Gemini si serve dei contenuti di Workspace «per fornire risposte più utili ai tuoi prompt e non per addestrare o migliorare Gemini o altri modelli di AI generativa» e che non memorizza mai «il prompt o l'output generato senza la tua autorizzazione». Da qui il dovuto mea culpa di Malwarebytes, che sabato ha aggiornato il blog post riconoscendo di aver «contribuito a creare una tempesta di malintesi»: «Le impostazioni in sé non sono nuove – si legge ora –, ma il modo in cui Google le ha riscritte e rese visibili di recente ha portato molti (noi compresi) a credere che i contenuti di Gmail potessero essere usati per addestrare i modelli AI di Google e che gli utenti fossero stati inseriti in questo programma automaticamente. Dopo aver esaminato più da vicino la documentazione di Google e altre segnalazioni, non sembra essere questo il caso». E ci mancherebbe altro. Per non perdere le ultime novità su tecnologia e innovazione iscriviti alla newsletter di Login|2025-11-25|https://www.corriere.it/tecnologia/25_novembre_25/gemini-spia-gmail-google-smentisce-di-nuovo-la-teoria-perche-si-tratta-di-una-fake-news-09bbee90-9b11-4846-a58b-eb4b26599xlk.shtml
di Maria Giovanna Faiella Ne soffrono oltre 10 milioni di italiani. Può essere dovuto a diverse malattie, dalla sclerosi multipla alla fibromialgia, dall'emicrania all'endometriosi, dai tumori alla neuropatia diabetica. Si cura in strutture pubbliche. Legge 38 disattesa Dolore / (Getty Images) Un dolorecronico persistente, che non dà tregua, che può essere dovuto a patologie quali sclerosi multipla, cefalea, fibromialgia, endometriosi, malattie reumatologiche, psoriasi, infiammazioni croniche dell'intestino, tumori, nevralgie. La legge n. 38/2010 («Disposizioni per garantire l'accesso alle cure palliative e alla terapia del dolore»), sancisce il diritto di ogni persona che soffre ad avere la «terapia del dolore». Ma, a distanza di quindici anni, la sua attuazione è ancora frammentaria e non uniforme sul territorio nazionale. Da qui l'iniziativa di alcune Associazioni di pazienti di promuovere un Manifesto «Dolore: No grazie!», presentato a Roma. APPROFONDISCI Il dolore non è un sintomo ma una patologia Associazioni di pazienti, coordinate da Health Engine - soggetto promotore di iniziative di advocacy nell'ambito della salute -, hanno deciso di coalizzarsi per far valere la propria voce costituendo l'«Alleanza Dolore Cronico» perchénon soffrire sia davvero un diritto, come previstodallaLegge n. 38 spesso ancora disattesa. E hanno indicato le priorità di un programma di lotta al dolore cronico in un Manifesto «Dolore: No grazie!», presentato alla Camera dei Deputati su iniziativa dell'onorevole Gian Antonio Girelli, presidente dell'Intergruppo Parlamentare sulla Prevenzione e Riduzione del Rischio. «Ho voluto personalmente dare il mio supporto e contributo a questo evento dell'Alleanza Dolore Cronico – ha spiegato Girelli – perché il dolore, quando diventa quotidiano, non è solo un sintomo ma una condizione che limita diritti, autonomia e dignità. Per troppo tempo questo tema è rimasto inascoltato e sottovalutato. Dare voce ai pazienti e costruire una rete capace di garantire realmente il diritto a non soffrire è un dovere che le istituzioni non possono più rimandare». Afflitti dal dolore oltre 10 milioni di italiani Si stima che più di dieci milioni di italiani convivano col dolore cronico. Molti, però, ancora non sanno che il dolore si può curare in strutture dedicate, sia ambulatoriali che ospedaliere (per i casi più gravi) del Servizio Sanitario Nazionale. «Purtroppo, il dolore cronico nel nostro Paese è una patologia sottostimata – ha detto Marco Mercieri, professore di Terapia del dolore all'Università La Sapienza di Roma e membro della sezione per l'attuazione della legge 38/2010 del Comitato tecnico sanitario ministeriale –. Oggi 9 malattie croniche su 10 sono accomunate dalla presenza di dolore cronico e dal suo enorme costo sociale, che in Italia è pari a circa 62 miliardi di euro l'anno, secondo i dati del Censis. Un recente studio ha dimostrato che la presa in carico del paziente da parte dello specialista in terapia del dolore, rispetto ad altri percorsi specialistici, determina un risparmio di circa il 20% della spesa complessiva (circa tremila euro per paziente all'anno) con una riduzione di circa il 50% dei ricoveri per intervento». Più informazioni per pazienti e medici Che la terapia del dolore faccia anche risparmiare i sistemi sanitari lo ribadisce un altro studio pubblicato su The Lancet, come ha riferito il professor Mercieri: «La neurostimolazione midollare, eseguita da specialisti in terapia del dolore nei pazienti con neuropatia diabetica dolorosa, riduce di oltre il 50% - rispetto alla sola terapia medica - mortalità, eventi cardiovascolari, amputazioni e suicidio. Questi dati dimostrano che la terapia del dolore è la disciplina più appropriata per la gestione dei pazienti con dolore cronico, perché garantisce una migliore qualità dell'assistenza e, al tempo stesso, minori costi per il sistema sanitario: è quindi necessario che venga pienamente implementata, a livello nazionale e locale, con una completa attuazione di quanto previsto dalla Legge 38/2010, finora applicata in modo prevalente alle sole cure palliative: informazione capillare ai pazienti e ai medici, incremento dei fondi dedicati, riprogrammazione della rete e dei coordinamenti regionali. Per questo è fondamentale un lavoro coordinato e continuativo tra clinici, istituzioni e associazioni di pazienti». Otto priorità Otto i punti chiave del Manifesto «Dolore: No grazie!»: - informare, perché sul «dolore cronico non esiste una regia unitaria e non esiste informazione coordinata e certificata sulle terapie per alleviare o curare il dolore»; - aggiornare i Livelli Essenziali di Assistenza, dal momento che non c'è un parametro specifico di valutazione delle performance delle Regioni nel nuovo sistema di garanzia (NSG); - formare, perché esiste «un gap formativo sulla cura del dolorecronico da parte di categorie professionali importanti per i pazienti come i medici di famiglia e alcune categorie di specialisti che hanno in cura molte delle patologie croniche accompagnate da dolore»; - sostenere le persone, «perché proprio sul dolore cronico, servirebbe un lavoro congiunto tra le associazioni e con il sostegno degli stakeholder»; -opporsi alle liste d'attesa, perché sono ormai insopportabili le «difficoltà ad arrivare al trattamento giusto per la patologia e per il dolore ad essa correlato»; - lottare contro lo stigma perché ancora oggi «si minimizza l'impatto del dolore e l'esperienza che genera nelle persone con le loro fragilità e le loro frustrazioni»; -sostenere e diffondere la Rete dei professionisti a sostegno delle persone con dolore cronico, perché nonostante un Accordo siglato nel 2020 da Stato e Regioni l'accreditamento delle reti di terapia del dolore,«le reti cliniche costituiscono una realtà estremamentedisomogenea sul territorio nazionale, caratterizzata da una grave carenza di personale sanitario»;|2025-11-25|https://www.corriere.it/salute/25_novembre_25/dolore-cronico-cos-e-si-puo-curare-nel-pubblico-ma-molti-non-lo-sanno-manifesto-per-il-diritto-a-non-soffrire-9ca933ab-b729-44a4-bb99-c9b666339xlk.shtml

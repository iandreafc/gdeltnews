Text|Date|URL
Questo messaggio verrà visualizzato su un altro dispositivo/accesso e tu potrai continuare a leggere le notizie da qui. L'altro dispositivo/accesso rimarrà collegato a questo account. Puoi accedere con il tuo account su tutti i dispositivi che desideri, ma utilizzandoli in momenti diversi secondo il tuo piano di abbonamento.Perchè visualizzo questo messaggio? Perché tu o qualcun altro sta leggendo Corriere.it con questo account su più di due dispositivi/accessi. Il tuo attuale abbonamento permette di leggere Corriere.it solo su due dispositivi in contemporanea (computer, telefono o tablet).Come posso smettere di vedere questo messaggio? Se sei abbonato con un altro account accedi con le tue credenziali. Se siete in 2 o più che utilizzano lo stesso abbonamento, passa all'offerta Family e condividi l'abbonamento con altre due persone. Altrimenti, fai clic su Continua a leggere qui e assicurati di essere l'unica persona che visualizza Corriere.it con questo account.Non sai chi altro sta utilizzando questo account? Ti consigliamo di cambiare la tua password cliccando qui|2025-11-25|https://www.corriere.it/esteri/25_novembre_22/juan-carlos-e-re-felipe-pranzo-di-famiglia-dopo-scandali-e-incomprensioni-e-l-erede-leonor-conquista-il-75-dei-giovani-spagnoli-1c952ec4-195e-4d68-ab7a-f8e8977e6xlk.shtml
di Ornella Sgroi La ricerca di Pomellato con Sda Bocconi: il 70 per cento delle intervistate ha conosciuto forme di abuso economico. La ceo Sabina Belli: «Problema culturale da affrontare partendo dalle giovani» Il prezzo della libertà è ancora altissimo per le donne, che subiscono la violenza di genere anche in forma di abuso economico. Preludio, spesso, della violenza psicologica e fisica. Quella economica si manifesta in tre modi: il controllo, lo sfruttamento e il sabotaggio da parte di fidanzati, mariti e compagni di vita. E ciascuna forma ha i suoi campanelli d'allarme, emersi dalla ricerca promossa da Pomellato e curata dalle professoresse Paola Cillo, preside associato per la ricerca e Chiara Piancatelli, professore associato entrambe della Sda Bocconi. L'indagine sarà presentata martedì 25 novembre nell'Aula Magna dell'ateneo durante un evento a cui parteciperanno esperti, economisti, l'attrice Chiara Francini e Manuela Ulivi, presidente della Casa delle donne maltrattate, cui verrà destinato l'incasso della serata. I dati della ricerca fanno rabbrividire. «Il 70% delle donne in Italia ha conosciuto o conosce una dinamica di violenza economica» spiega Sabina Belli, ceo di Pomellato. «Una percentuale che comprende tutte le classi sociali, tutti i background culturali e anche tutte le regioni italiane: Nord, Centro, Sud sono esattamente nella stessa situazione e la questione raggiunge perfino le persone più altamente qualificate, con redditi anche importanti». Tra i tanti casi rilevati dalla ricerca della Bocconi, quello delle coppie di giovani professionisti, ciascuno con un proprio reddito da dirigente, che dichiarano equilibrio nella gestione dell'economia familiare. Salvo poi scoprire che lui gestisce le grosse spese, quali mutuo e assicurazioni, e lei il quotidiano, tra spesa alimentare e attività dei figli. «Il giorno in cui dovessero separarsi, lui mantiene la casa, l'auto, e a lei rimangono i sacchi della spesa vuoti, il che può diventare strumento di controllo» osserva Belli. Mentre si tratta di sabotaggio se, in presenza di figli piccoli, «il marito incita la moglie a lasciare il lavoro, perché tanto lo stipendio di lei copre il costo della tata», senza contare il valore del lavoro come affermazione personale. E questa tipologia di abuso è complicata anche dalla «massiccia penalizzazione sul piano economico della donna che lavora» aggiunge Belli «perché decidere di avere dei figli vuol dire allontanarsi dallo stipendio che si percepiva prima di partorire. Un fenomeno, purtroppo, difficile da risolvere perché endemico e molto pesante». Il sostegno di Pomellato alla ricerca sull'abuso economico è in linea con la piattaforma Pomellato for Women, che nasce nel 2017 per volere della ceo Sabina Belli, «ispirata dall'intenzione creativa del fondatore Pino Rabolini di interpretare, nella Milano del 1967, la rivoluzione sociale che stava riguardando le donne, più libere, più indipendenti, ambiziose nel volere esprimere la propria autonomia. Ma il denaro è ancora un grande tabù, se a parlane sono le donne. Vittime di prigioni materiali e mentali, di restrizioni e pregiudizi. Da parte degli uomini a cui si legano, ma anche della collettività. «Non è un tema su cui le donne possono confrontarsi liberamente, perché ancora oggi rischiano di posizionarsi socialmente con una connotazione molto negativa» commenta Belli. «È una questione culturale in Italia, come in tanti altri Paesi del sud dell'Europa, dove se la donna parla di soldi è avida, volgare, ambiziosa. Il denaro è un tema riservato agli uomini. Ed è anche una questione educativa: quanti genitori, insegnanti, famiglie, spiegano alle ragazze perché e importante e cosa significa guadagnare la propria prima paga e come gestirla? Far fare un buon matrimonio alla propria figlia oggi significa renderla prigioniera di un sistema di vita per cui, non avendo un centesimo suo, avrà zero libertà di movimento». La correlazione Corollario di tutto questo, nella correlazione tra abuso economico e altre forme di violenza, sono i numeri drammatici dei femminicidi. Una delle ragioni per cui le donne non riescono a uscire dal gorgo della violenza domestica è proprio la dipendenza economica. Non hanno i soldi per andarsene. «Lo vediamo nei tanti centri antiviolenza che sosteniamo» conferma Belli. Che lancia un messaggio. «Ragazze, trovatevi un mestiere come primissima ambizione di vita, quando uscite dalla famiglia di origine. Questo vi renderà più libere e più indipendenti».|2025-11-25|https://www.corriere.it/buone-notizie/25_novembre_25/la-dipendenza-economica-e-una-violenza-sulle-donne-lo-stipendio-rende-libere-9d499f11-c015-4665-b163-3c61b8e3fxlk.shtml
I sistemi di raccomandazione hanno cambiato il modo in cui viviamo online ma anche i nostri gusti e i nostri interessi. Un mondo ritagliato sui nostri bisogni che a volte, però, sfugge dal nostro controllo Un mondo ritagliato su misura per noi. Negli ultimi anni questa è stata la grande promessa della navigazione online, quella soggetta agli algoritmi. O, più precisamente, agli algoritmi di raccomandazione, quelli che ci suggeriscono i contenuti da consumare . Ormai sono ovunque. Nei social che non ci mostrano più solo i post pubblicati dai nostri amici — un po' come il Facebook di una volta, quello che replicava digitalmente le comunità ristrette di conoscenti —, ma adesso ci propongono anche foto, video e post condivisi da sconosciuti (ma che, appunto, potrebbero interessarci). Questi algoritmi di raccomandazione li troviamo nei servizi di musica e video in streaming, per consigliarci contenuti che normalmente non avremmo cercato ma che potenzialmente sono affini ai nostri gusti. Li troviamo anche negli ecommerce, dove basta poco per profilare le nostre preferenze e venderci così altri prodotti. Sì, basta poco. Ma di cosa hanno bisogno questi algoritmi per capire cosa suggerirci (e quindi per tenerci incollati a siti e piattaforme)? E cosa possiamo fare noi utenti comuni per rendere i sistemi di raccomandazione ancora più accurati o, al contrario, se preferiamo rifiutare un mondo fatto unicamente a nostra immagine e somiglianza? Le risposte a queste domande si trovano nel quinto episodio di «AI nostri giorni», il podcast del Corriere della Sera che esplora il mondo nascosto dietro le tecnologie che usiamo ogni giorno. In questo episodio, insieme al professore Paolo Cremonesi — docente al Politecnico di Milano ed esperto proprio di algoritmi di raccomandazione — si racconteranno proprio i meccanismi segreti che permettono alle piattaforme di conoscerci intimamente. E certe volte anche di anticipare interessi e gusti inattesi che inizialmente non avevamo neppure. Per non perdere le ultime novità su tecnologia e innovazione iscriviti alla newsletter di Login|2025-11-25|https://www.corriere.it/tecnologia/25_novembre_25/come-fanno-gli-algoritmi-a-capire-chi-siamo-cosa-ci-piace-e-anticipare-i-nostri-bisogni-ascolta-l-episodio-5-di-ai-nostri-giorni-5743127e-0961-4ffe-9c46-836281a50xlk.shtml
di Elena Tebano Il Thanksgiving sarà un'occasione per molti americani di farsi i conti in tasca. I tacchini in Usa sono al minimo storico da 40 anni e questo dovrebbe causare un aumento dei prezzi all'ingrosso del 44% Questo articolo è apparso in origine all'interno della newsletter La Rassegna del Corriere della Sera. Per iscriversi, cliccare qui. Giovedì 27 novembre è il Giorno del Ringraziamento, una delle feste più sentite negli Stati Uniti. Celebra, di solito con un pranzo in famiglia, le cose buone ricevute nell'anno, cade sempre il quarto giovedì di novembre e apre ufficialmente la stagione delle festività e dello shopping natalizi. Il Thanksgiving è quindi anche un'occasione per molti americani di farsi i conti in tasca. E così il costo del pranzo del Ringraziamento, come già il prezzo delle uova, diventa subito un tema politico. Il presidente americano Donald Trump, con il suo istinto quasi feroce per il consenso, all'inizio del mese ha tenuto a dire che quest'anno il cesto del Ringraziamento di Walmart, una delle principali catene di supermercati americane, costa il 25% in meno dello scorso anno. il punto di Daniele Manca Donald Trump L'inflazione Usa Trump sa benissimo che è stato eletto soprattutto a causa dell'inflazione. «Dal giorno in cui presterò giuramento, faremo rapidamente scendere i prezzi e renderemo l'America nuovamente conveniente», aveva promesso in campagna elettorale (il termine inglese è «affordable», che significa «accessibile» e indica qualcosa che le persone possono permettersi). «I prezzi scenderanno. State a guardare. Scenderanno rapidamente». Quello che Trump non ha detto a proposito del cesto del Ringraziamento di Walmart è che costa meno perché il supermercato ci ha messo meno prodotti e più economici di quelli dell'anno scorso. La percezione in politica è (quasi) tutto. In realtà il pranzo del Ringraziamento quest'anno è più caro, anche se gli americani potrebbero non accorgersene. Per Thanksgiving in America si mangia tradizionalmente tacchino ripieno. Ma l'influenza aviaria solo negli ultimi 3 mesi ha portato alla morte di oltre 2 milioni di tacchini in tutti gli Stati Uniti. E un'altra malattia, la rinotracheite del tacchino (causata da un virus noto come Ampv), ha fatto diminuire le uova deposte. Il risultato è che la popolazione di tacchini degli Stati Uniti è al minimo storico degli ultimi 40 anni. Secondo il Dipartimento dell'Agricoltura degli Stati Uniti, questo dovrebbe causare un aumento del 44% dei prezzi all'ingrosso dei tacchini. Ma molti negozi li offrono scontati o addirittura a prezzi stracciati per attirare clienti. «Stiamo assistendo all'attuazione di alcune promozioni nel tentativo di attirare i clienti nel negozio», ha detto all'agenzia Ap David Ortega, professore di economia e politica alimentare alla Michigan State University. Le azioni di Valentina Iorio Donald Trump Il costo degli alimenti per il Ringraziamento La società di ricerche di mercato Datasembly prevede però che i 10 alimenti base per i pasti delle festività da lei monitorati costeranno complessivamente il 4% in più. Il tacchino si mangia tradizionalmente accompagnato dalla salsa di mirtilli rossi: quella in scatola ha registrato il maggiore aumento di prezzo (il 38% in più dell'anno scorso), dopo che la siccità ha influito sulla produzione di mirtilli e i dazi sull'acciaio hanno reso più costose le lattine. Al 17 novembre un paniere di 11 prodotti di base per il Ringraziamento - tra cui un tacchino congelato da 10 libbre, 10 patate Russet, una confezione di ripieno e lattine di mais, fagiolini e salsa di mirtilli rossi - costava 58,81 dollari, ovvero il 4,1% in più rispetto al 2024, secondo Datasembly, che rileva settimanalmente i prezzi in 150.000 negozi statunitensi. Nella seconda settimana di novembre, le galline congelate costavano in media 1,77 dollari al chilo, con un aumento dell'81% rispetto allo stesso periodo dell'anno scorso, secondo Mark Jordan, direttore esecutivo di Leap Market Analytics. Dipende dai danni dei virus avicoli ma anche dell'aumento della domanda dei consumatori, che scelgono le carni bianche perché le altre sono diventate troppo care (il manzo per esempio a settembre costava il 14% in più dell'anno prima). «Gran parte della popolazione guarda le bistecche e dice: non posso o non voglio pagare 30 dollari al chilo», spiega ancora Jordan all'Ap. la guerra commerciale di Fabio Sottocornola La sentenza della Corte Suprema Usa sui dazi di Trump. Perché può scuotere l'economia globale? I maggiori aumenti degli ultimi tre anni L'aumento dei prezzi è un problema anche in Europa e in Italia, ma Trump non solo non ha mantenuto la sua promessa di abbassare i prezzi: ha fatto molto per aumentarli. Oggi tutti i prodotti in scatola negli Stati Uniti costano dai 10 ai 40 centesimi in più a lattina a causa dei dazi sull'acciaio, secondo i calcoli dell'economista della Rutgers Business School Farok Contractor. L'inflazione a settembre era al 3%, il tasso più alto da gennaio. Sempre a settembre, riporta Reuters, diversi prodotti alimentari di base per le famiglie hanno registrato il maggiore aumento degli ultimi tre anni. L'unica cosa che adesso costa meno sono le uova, che erano diventate il simbolo dei fallimenti dell'amministrazione Biden. La stretta sull'immigrazione voluta da Trump ha colpito duramente le comunità ispaniche, tradizionale fonte di manodopera nei campi, e ha reso il costo del lavoro più alto per le aziende agricole, cosa che a sua volta incide sui prezzi. Investire nel turismo di lusso di Giuliana Ferraino L'inflazione Usa La revoca dei dazi sui prodotti alimentari Per tutti questi motivi Trump la scorsa settimana ha revocato i dazi che aveva imposto su centinaia di prodotti alimentari importati, tra cui carne bovina, banane e caffè. E per tutti questi motivi alle elezioni amministrative e locali del 4 novembre hanno vinto candidati democratici come Zohran Mamdani a New York, Abigail Spanberger in Virginia e Mikie Sherrill nel New Jersey: hanno puntato tutti sul tema dei prezzi eccessivi. Secondo i sondaggi, gli elettori del New Jersey, della Virginia, della California e di New York hanno citato le preoccupazioni economiche come la questione più rilevante nel decidere chi votare. E una recente analisi dei dati sui consumatori ha rilevato che sempre più persone sono in ritardo con il pagamento delle bollette per l'elettricità e il riscaldamento: un segnale d'allarme sulle difficoltà degli americani a pagare per beni e servizi essenziali. «I prezzi non sono diminuiti. A dieci mesi dall'insediamento di Trump, i prezzi continuano a salire. I generi alimentari sono più costosi. Le bollette dell'elettricità hanno subito un'impennata. Acquistare un'auto nuova costa di più» ha scritto la settimana scorsa il New York Times in un editoriale che accusa il presidente Maga di aver peggiorato la situazione. «Con l'attenuarsi degli effetti della pandemia di Covid-19, il ritmo dell'aumento dei prezzi è sceso da un tasso annuo del 3% a gennaio al 2,3% ad aprile. Poi, quando le politiche di Trump hanno iniziato a produrre effetti, l'inflazione è risalita al 3%. In un certo senso, questa amministrazione avrebbe potuto non fare nulla e ottenere comunque progressi sull'inflazione , ha affermato Claudia Sahm, a lungo economista della Federal Reserve che ora lavora presso New Century Advisors, una società di investimento. Ma le politiche che hanno scelto hanno creato costi aggiuntivi per le imprese, che tendono a trasferire tali costi sui consumatori ». l'analisi di Federico Fubini epa12517009 US President Donald Trump speaks to members of the media following a swearing in ceremony for Sergio Gor, the new US Ambassador to India, in the Oval Office at the White House in Washington, USA, 10 November 2025. EPA/GRAIG HUDSON / POOL La politica commerciale Secondo il quotidiano americano la politica dei dazi di Trump è destinata a farsi sentire soprattutto nei prossimi mesi. «I dazi doganali sono tasse sulle importazioni e vengono inizialmente pagati dalle aziende che importano merci negli Stati Uniti. Nei primi mesi della presidenza Trump, gli importatori hanno per lo più assorbito questi costi piuttosto che aumentare i prezzi per recuperare il denaro dai consumatori. Alcune aziende hanno dichiarato di voler aspettare per vedere se i dazi sarebbero durati. Con il passare del tempo, le aziende hanno trasferito sempre più i costi dei dazi ai propri clienti. Goldman Sachs stima che la quota dei costi dei dazi sostenuta dai consumatori sia aumentata dal 22% di aprile al 55% di ottobre e che continuerà a crescere, raggiungendo il 67% entro la metà del prossimo anno». I prezzi dunque aumenteranno ancora. È il motivo principale del notevole calo di consensi di Trump negli ultimi mesi. «Una volta terminata la luna di miele, i presidenti tendono a perdere rapidamente popolarità. Ma nessun presidente recente è caduto così in basso così rapidamente come Donald Trump» nota l'Economist. «Trump è stato rieletto sull'onda del pessimismo economico, promettendo agli elettori che durante il suo secondo mandato i redditi saliranno alle stelle, l'inflazione scomparirà completamente, i posti di lavoro torneranno a crescere e la classe media prospererà come mai prima d'ora . Finora sono rimasti delusi. I giudizi sulla sua gestione dell'economia e dell'inflazione erano nettamente positivi subito dopo il suo insediamento. Da allora sono scesi a livelli fortemente negativi». Intanto il presidente posta foto della ristrutturazione milionaria della Casa Bianca, con marmi e rubinetti dorati, che non potrebbero essere più lontane dalle preoccupazioni degli americani per il pranzo del Ringraziamento.|2025-11-25|https://www.corriere.it/economia/consumi/25_novembre_25/inflazione-usa-il-tacchino-dopo-le-uova-perche-il-giorno-del-ringraziamento-e-un-problema-per-trump-1dea769c-32a7-4f8c-a1e7-1cce7be1axlk.shtml
Si intravede la linea del traguardo per Stranger Things , una delle serie più amate di Netflix e vero fenomeno culturale capace di appassionare il pubblico per quasi un decennio, oltre a creare un modello narrativo e visivo d'ispirazione per decine di altri show. La stagione 5 ci accompagnerà nel corso degli ultimi due mesi dell'anno, con una distribuzione in tre parti volta a centellinare i nuovi densissimi otto episodi, un concentrato di azione, orrore e sorprese con cui i Duffer Brothers ci lasceranno probabilmente senza fiato. I protagonsiti sono sempre gli stessi, li abbiamo visti crescere e cambiare a suon di traumi dal quel lontano 2016, ma è arrivato il momento di dirsi addio.|2025-11-25|https://www.corriere.it/spettacoli/cinema-serie-tv/cards/stranger-things-5-arriva-il-capitolo-finale-della-serie-cult-con-una-stagione-esplosiva/this-is-the-end_principale.shtml
di Francesco Verderami Centrodestra e centrosinistra si rivedranno al referendum sulla giustizia, che sarà l'autentico spartiacque della legislatura. Dalla legge elettorale al derby interno al centrodestra, dai problemi del centrosinistra alla Lombardia Si rivedranno al referendum sulla giustizia, autentico spartiacque della legislatura, che potrebbe indirizzare l'esito del voto nel 2027. Centrodestra e centrosinistra ne sono consci, perché la sfida delle Regionali — chiusa in parità — consegna un quadro politico nazionale invariato. I risultati in Veneto, Campania e Puglia hanno evidenziato come l'Italia sia divisa in sovranismi territoriali che non vengono scalfiti dalla prova nelle urne. Sono figli di un preoccupante innalzamento dell'astensionismo che evidenzia la scomparsa del voto di opinione e mostra di converso la forza del consenso elettorale di appartenenza. Il quesito sulla separazione delle carriere dovrebbe invece scardinare la logica dei blocchi: proprio per questo il test costituzionale sarà indicativo e offrirà una linea di tendenza in vista delle Politiche. Ecco il motivo per cui il centrodestra, confidando nella vittoria del «Sì», vuole accelerare la celebrazione del referendum non oltre la metà di marzo. Ma i responsi di ieri raccontano anche altro e confermano i timori di Giorgia Meloni: in Campania e Puglia le dimensioni del distacco dal centrosinistra non solo rilevano un deficit di classe dirigente in alcune regioni del Sud. In prospettiva proiettano sul futuro voto nazionale l'ombra della «non vittoria» per l'uno o l'altro schieramento. C'è il rischio cioè che — con l'attuale legge elettorale — emergano dalla consultazione del 2027 maggioranze risicate o peggio ancora un pareggio. Evento che segnerebbe la sconfitta del bipolarismo. È dunque un problema sistemico che pone Meloni, perciò la leader di FdI ha chiesto anche a Elly Schlein di farsene carico. E c'è un motivo se ieri ha fatto formalizzare da Giovanni Donzelli, dirigente del suo partito, l'appello agli avversari per il varo di un nuovo sistema di voto che «assicuri la stabilità». Insomma il risultato delle Regionali ha avuto in qualche modo un valore politico, nel senso che ha certificato la probabilità di uno stallo nella prossima legislatura. E un qualsivoglia governo che non fosse espressione del voto rappresenterebbe l'ennesimo colpo di piccone alla già deficitaria partecipazione elettorale. Certo, i numeri dei singoli partiti producono degli effetti nella coalizione di centrodestra: per esempio la vittoria nel derby Veneto su FdI, consente alla Lega di prepararsi a rivendicare anche la presidenza della Lombardia, quando sarà il momento. Sebbene il risultato di Alberto Stefani, con cui Matteo Salvini si fa scudo, è frutto del traino di Luca Zaia e soprattutto mette in risalto la crisi del progetto di Lega nazionale, viste le percentuali nelle regioni del sud. Ma sono questioni che non cambiano gli equilibri della coalizione, destinata a restare compatta pur convivendo con un perenne bradisismo interno. D'altronde è così che vanno avanti da tre anni, durante i quali non è mai stata messa in discussione la leadership di Meloni. Piuttosto il problema è nel centrosinistra, che deve ancora costruire una credibile alternativa di governo, se è vero che ieri i sondaggi hanno registrato il nuovo massimo storico (31,6%) per il partito della premier. I passaggi che contano saranno però il referendum sulla giustizia e l'esame in Parlamento della riforma elettorale. Su questa sequenza di eventi Meloni si gioca buona parte della dote accumulata, oltre che per l'assenza di avversari, per la gestione dei conti pubblici e le relazioni in politica estera. Un nuovo quadro di regole per l'ordine giudiziario e un nuovo quadro di regole per il potere politico, consegnerebbero la stabilità al futuro premier. Chiunque sarà. La newsletter Diario Politico Se vuoi restare aggiornato sulle notizie di politica iscriviti alla newsletter Diario Politico . E' dedicata agli abbonati al Corriere della Sera e arriva due volte alla settimana alle 12. Basta cliccare qui.|2025-11-25|https://www.corriere.it/politica/25_novembre_25/analisi-regionali-verderami-5b9a7a53-e91c-4eea-bb0d-b676b6473xlk.shtml
Questo messaggio verrà visualizzato su un altro dispositivo/accesso e tu potrai continuare a leggere le notizie da qui. L'altro dispositivo/accesso rimarrà collegato a questo account. Puoi accedere con il tuo account su tutti i dispositivi che desideri, ma utilizzandoli in momenti diversi secondo il tuo piano di abbonamento.Perchè visualizzo questo messaggio? Perché tu o qualcun altro sta leggendo Corriere.it con questo account su più di due dispositivi/accessi. Il tuo attuale abbonamento permette di leggere Corriere.it solo su due dispositivi in contemporanea (computer, telefono o tablet).Come posso smettere di vedere questo messaggio? Se sei abbonato con un altro account accedi con le tue credenziali. Se siete in 2 o più che utilizzano lo stesso abbonamento, passa all'offerta Family e condividi l'abbonamento con altre due persone. Altrimenti, fai clic su Continua a leggere qui e assicurati di essere l'unica persona che visualizza Corriere.it con questo account.Non sai chi altro sta utilizzando questo account? Ti consigliamo di cambiare la tua password cliccando qui|2025-11-25|https://www.corriere.it/frammenti-ferruccio-de-bortoli/25_novembre_25/il-limite-minimo-accettabile-di-votanti-b2636965-62d1-4c7e-85e8-b12f47e26xlk.shtml
di Nella fotografia scattata da Cittadinanzattiva, l'aumento medio è del 3,3% e la città più virtuosa è Cremona con 196 euro. Crescono 95 capoluoghi su 110 Nord più efficiente, Sud penalizzato da carenze impiantistiche e costi di smaltimento Nei numeri della Tari 2025 non è solo l'aumento medio del 3,3% a colpire (340 euro l'anno per una famiglia tipo contro i 329 del 2024). Forse, ancora di più, è la distanza tra aree del Paese: costi contenuti dove il sistema funziona, tariffe che esplodono dove la gestione è più fragile. È quanto emerge dal nuovo Rapporto 2025 dell'Osservatorio Prezzi e Tariffe di Cittadinanzattiva, che restituisce la fotografia di un'Italia ancora a due velocità e che, così divisa, rischia di complicare ulteriormente la corsa verso l'obiettivo. Tariffe in crescita ovunque Le tariffe della tassa comunale, che finanzia ogni anno il servizio di raccolta e smaltimento dei rifiuti urbani, crescono praticamente ovunque: 95 capoluoghi su 110 registrano un aumento rispetto al 2024, e solo Molise, Valle d'Aosta e Sardegna si sottraggono alla tendenza. Ma la forbice resta ampia. Le regioni più economiche del Nord – Trentino-Alto Adige (224 euro), Lombardia (262) e Veneto (290) – sembrano appartenere a un altro Paese rispetto a quelle del Sud - Puglia (445), Campania (418) e Sicilia (402). E la distanza si fa ancora più evidente osservando i capoluoghi: Catania svetta con 602 euro, seguita da Pisa (557), Genova (509) e Napoli (496). All'estremo opposto, Cremona con 196 euro, poi Udine e Trento (199). Tre volte meno di Catania. Il divario geografico coincide quasi perfettamente con quello della qualità della raccolta differenziata e, soprattutto, della dotazione impiantistica. A livello macro, il quadro è stabile da anni: al Nord si spendono in media 290 euro e si differenzia il 73% dei rifiuti; al Centro 364 euro e 62%; al Sud 385 euro e 59%. I numeri confermano una differenziata in crescita – 66,6% nel 2023 – ma anche una produzione di rifiuti che non diminuisce: 496 kg pro capite, più del 2022 ma sotto la media Ue (521). La frazione organica pesa per il 36% del totale e resta la componente più impegnativa da gestire. Tasse di Massimiliano Jattoni Dall'Asén Imu e comodato d'uso, c'è lo sconto al 50%? La risposta su «Chiedi all'esperto» Il nodo degli impianti Il vero nodo è quello degli impianti. In Italia ce ne sono più di 400 tra compostaggio e digestione anaerobica, ma sono concentrati al Nord. Nel Mezzogiorno la carenza strutturale genera costi aggiuntivi, impone trasporti lunghi e riduce le possibilità di recupero: nelle regioni efficienti l'umido presenta impurità inferiori al 3%, al Sud può superare il 15%. Un divario che pesa direttamente sulle bollette. Le 4 linee di intervento di Cittadinanzattiva Non stupisce che solo il 57% degli italiani giudichi adeguato il servizio rispetto al prezzo pagato, secondo Arera. «Serve trasparenza e comunicazione chiara: cittadini informati partecipano di più e differenziano meglio», osserva Tiziana Toto, responsabile politiche dei consumatori di Cittadinanzattiva. L'associazione propone quattro linee di intervento: ridurre le disuguaglianze territoriali, rafforzare la partecipazione civica, rendere strutturale la tariffazione puntuale (Tarip), consolidare la trasparenza tramite il Portale Tari. Casa di Massimiliano Jattoni Dall'Asén Affitti brevi e sfratti, le nuove regole (e quelle in discussione): come potrebbero cambiare le locazioni in Italia Bene la Tarip Il Rapporto mostra che la Tarip funziona: dove è applicata, la produzione di indifferenziato cala fino al 18% in tre anni. E non sorprende trovare proprio nei territori che la utilizzano con continuità – Cremona, Udine, Trento – alcune delle tariffe più basse e dei sistemi più efficienti. Le varianti annuali Sul fronte delle variazioni annuali, il Rapporto indica quali città hanno visto il maggior scostamento rispetto al 2024: Reggio Emilia segna un +15,1%, Ferrara +13,8% e Siena +12,9%. Al contrario, Modena registra un -12,3%, Aosta -8,4%, Cagliari -7,6% e Milano -7,5%. È la fotografia dei territori dove, più che la tariffa in sé, cambiano i modelli di gestione e le scelte amministrative. L'indicatore più rivelatore resta però quello del riciclo effettivo: appena il 50,8% dei rifiuti raccolti viene realmente recuperato dopo la selezione degli scarti. Bene, ma insufficientemente vicino al target europeo del 55% fissato per il 2025. Ed è proprio questa distanza – tra ciò che si raccoglie e ciò che davvero si ricicla – a mostrare quanto il divario fra territori possa pesare sulla nostra corsa verso l'obiettivo.|2025-11-25|https://www.corriere.it/economia/finanza/25_novembre_25/tari-2025-la-tassa-aumenta-ovunque-ma-con-grandi-differenze-perche-a-catania-si-pagano-602-euro-e-a-cremona-196-a5400d77-b27c-4cb8-b66a-55fd67b20xlk.shtml
(Teleborsa) - Sul fronte della legge delega per la riforma fiscale abbiamo già approvato diciotto decreti legislativi e cinque testi unici gia' approvati in via definitiva. Il sesto, quello dell'Iva, verrà esaminato in via definitiva da uno dei prossimi Consigli dei ministri . Lo ha detto il viceministro dell'Economia, Maurizio Leo, nel suo intervento al convegno I sistemi informativi del fisco per il contrasto all'evasione fiscale - Nuovi strumenti e tutela del contribuente , alla Camera dei Deputati.|2025-11-25|https://finanza.repubblica.it/News/2025/11/25/fisco_leo_sistema_riforma_tributaria_orientato_a_innovazione_tecnologica-73/
di Massimiliano Jattoni Dall'Asén Gli Usa puntano sulla Missione perché chi controllerà l'IA applicata alla scoperta scientifica potrà dettare le regole del futuro. Ma analisti segnalano l'assenza di nuovi fondi e dubbi sui costi energetici Con un ordine esecutivo firmato il 24 novembre, Donald Trump ha acceso quello che alla Casa Bianca definiscono «il più grande motore della scoperta scientifica americana dai tempi del programma Apollo». La Genesis Mission — ambizione paragonata dallo stesso governo ai progetti Manhattan e Apollo — punta a trasformare l'intelligenza artificiale in uno strumento capace di comprimere i tempi della ricerca: «Ridurli da anni a giorni o persino a poche ore», ha promesso un alto funzionario dell'Ostp. Un obiettivo che, se realizzato, ridefinirebbe gli equilibri globali dell'innovazione e la competitività scientifica degli Stati Uniti. La piattaforma federale Il progetto prende forma attraverso una piattaforma federale che unirà dataset scientifici pubblici, supercomputer dei laboratori nazionali e infrastrutture cloud del settore privato. La regia è affidata al Department of Energy, mentre il coordinamento politico è dell'Office of Science and Technology Policy. L'ordine esecutivo, nelle sue linee operative, prevede la creazione di foundation models per la scienza, agenti AI in grado di verificare ipotesi e automatizzare intere fasi del lavoro di laboratorio, e un'integrazione senza precedenti tra hardware, software e dati federali. Le aree prioritarie spaziano dalla biotecnologia ai materiali critici, dalla fusione nucleare all'esplorazione spaziale, dalla scienza quantistica alla microelettronica: gli assi portanti della competizione globale. il punto di Daniele Manca Donald Trump La struttura della Missione La struttura della Missione, però, poggia in larga misura sulla collaborazione con l'industria. In conferenza stampa, il segretario all'Energia Chris Wright ha menzionato partner come Nvidia, AMD, Dell e Hewlett Packard Enterprise, sottolineando che altri se ne aggiungeranno. Il Dipartimento dell'Energia mobiliterà inoltre la rete dei 17 laboratori nazionali e oltre 40 mila scienziati, ricercatori e tecnici. ​Perché ora? Il contesto è chiaro: l'IA è diventata un terreno di competizione strategica internazionale. Trump – in una fase politica in cui la leadership tecnologica pesa tanto quanto la tradizionale leadership militare o economica – sceglie la via della mobilitazione scientifica come strumento di supremazia. Come spiega anche Reuters, il piano si inserisce in un più ampio piano di deregolamentazione dell'IA: meno vincoli, più innovazione, più velocità. Alcuni commentatori lo interpretano come un cambio di passo rispetto a politiche precedenti più orientate ai rischi dell'IA. big tech di Giuliana Ferraino Jeff Bezos denunciato dall'ex domestica: «Razzismo e turni fino a 14 ore, non si poteva neppure andare in bagno» ​Implicazioni globali e politiche Sul piano internazionale, questa mossa rilancia Washington nella corsa all'intelligenza artificiale: chi conquista la capacità di generare scoperte scientifiche grazie all'IA potrà in futuro dettare le regole del gioco. Ma mentre l'amministrazione presenta l'iniziativa come un'accelerazione epocale, analisti esterni rilevano alcuni nodi non trascurabili. In particolare, il testo dell'ordine non prevede nuovi stanziamenti dedicati e rimanda più volte ai fondi «disponibili». Critici osservano, inoltre, che gran parte delle partnership citate erano già operative prima della firma e che il consumo energetico necessario a sostenere la crescita dei data center IA rischia di diventare uno dei limiti più concreti all'espansione del progetto. C'è poi il tema della disponibilità di chip e infrastrutture, quello della competizione con la ricerca universitaria ormai in declino secondo molti commentatori, e la necessità che i fondi federali siano effettivamente stanziati e utilizzati. I limiti del programma e le ambizioni La Genesis Mission, insomma, si muove su un crinale complesso: enorme potenziale scientifico e tecnologico, ma vincoli strutturali che potrebbero decidere la sua reale capacità di trasformare la ricerca americana. Se manterrà le promesse contenute nel suo stesso nome, sarà ora il banco di prova della scienza statunitense nell'era dell'intelligenza artificiale.|2025-11-25|https://www.corriere.it/economia/innovazione/25_novembre_25/missione-genesis-cos-e-il-piano-di-trump-per-ridurre-con-l-ai-i-costi-della-ricerca-scientifica-d320aad1-5ab4-48c8-aa1c-a7344432axlk.shtml
di Natalia Distefano Il cantautore ha presentato il suo nuovo album «La pioggia non cade mai», in uscita il 28 novembre, che raccoglie 13 brani scritti con Roberto Kunstler: «Un disco nato lentamente, in cui il pianoforte è la mia casa» Sergio Cammariere «Questo album è un invito a fermarsi un momento, a respirare, ad ascoltare. Non racconta storie straordinarie, ma le storie che viviamo tutti: l'attesa, la nostalgia, il bisogno di sentirsi vivi, l'amore che cambia forma ma non scompare. Spero che ognuno di voi possa trovare un frammento di sé in queste canzoni». Sono tredici quelle che Sergio Cammariere ha raccolto nel nuovo album «La pioggia non cade mai», presentato oggi a Roma e in uscita il 28 novembre su tutte le piattaforme digitali, in cd e vinile, prodotto da Jando Music, Grandeangelo srl e Aldo Mercurio con Parco della Musica Records. Un disco per fermarsi e respirare «È un disco nato lentamente, come certe trasformazioni che avvengono quando non ce ne accorgiamo, e che solo dopo capiamo essere state necessarie - ha raccontato il cantautore calabrese -. Un disco in cui il pianoforte è la mia casa, il centro da cui tutto parte: attorno si muovono archi, ritmi delicati e altre sonorità morbide che accompagnano la voce ma senza mai coprirla, come se ogni strumento fosse un pezzo di paesaggio». La coincidenza tra luoghi e stati emotivi è assoluta nei brani de «La pioggia non cade mai», in cui- ancora una volta e con grande delicatezza - Cammariere sintonizza la sua musica con la poesia di Roberto Kunstler: «Ci sono brani più luminosi, come Un segreto d'amore o Qualcosa che ho lasciato dietro me , che cercano la parte leggera che ci spinge ad andare avanti. Ci sono brani più intimi e riflessivi, come Una lunga attesa o Certe storie ritornano , che nascono dal bisogno di dare un nome alla fragilità. E poi c'è Il fiume scende giù , ispirato alla poesia di Gibran, che racconta il cammino dell'esistenza attraverso l'immagine di un fiume in viaggio verso il mare». La musica è rifugio dell'anima Quadri sonori che attraversano generi e sensibilità differenti, dal pop al reggae, arrivando a sfiorare il prog più raffinato, per far emergere allo stesso modo le emozioni personali e le urgenze universali di questo tempo. «Il brano che dà il nome all'album, ad esempio, è una ballata visionaria che riflette sulla necessità di un diverso atteggiamento dell'uomo nei confronti dell'ambiente e della natura - spiega Cammariere -. La pioggia è salvifica, una metafora di purificazione in un mondo arido, dove l'aria è irrespirabile, tra polveri e smog. In cui la musica si muove con naturalezza dando forma a un senso di sospensione. Perché la musica è un rifugio dell'anima, sia per i musicisti che per chi la ascolta. Oggi più che mai dobbiamo alimentare le coscienze, affinché si riapproprino della armonia e della melodia italiana, che negli ultimi quindici anni sta scomparendo». «Io erede di Bindi, Lauzi, Endrigo e Paoli» Scomparendo dalle classifiche e anche da Sanremo. «Io mi sento più vicino ai cantautori della vecchia scuola genovese, l'erede di Umberto Bindi, Bruno Lauzi, Gino Paoli, Sergio Endrigo. Con umiltà cerco di portare avanti quella scuola». In un panorama, però profondamente cambiato: «Oggi al Festival di Sanremo prevale l'intrattenimento sull'ascolto della musica anche perché gli artisti in gara sono tanti, forse troppi, ma è pur sempre l'evento più importante del paese e chi vi prende parte è fortunato e ha una grande responsabilità». Sanremo, tanto show e poco ascolto Lui di Sanremo ne ha fatti due da concorrente, nel 2003 e 2008: «Erano altri tempi, il direttore artistico era Pippo Baudo, fu lui a volermi in gara. Io ero un satellite fuori dagli schemi, non ero sicuro che fosse il mio posto. Invece è stata una grande avventura che si è conclusa molto bene, perché quella canzone, Tutto quello che un uomo , è entrata nel cuore degli italiani». Ora però «sono cambiate le regole, da vent'anni ormai il criterio della scelta degli artisti è cambiato», così come è cambiata la fruizione della musica: «Oggi c'è Spotify, il festival è una vetrina importante, ma forse c'è meno attenzione all'ascolto e più spettacolo e intrattenimento. Però Sanremo è sempre Sanremo». Ornella Vanoni, le sue canzoni «perle» nella storia Inevitabile e commosso, infine, il ricordo di Ornella Vanoni, scomparsa a 91 anni lo scorso 21 novembre. «Avevamo un bellissimo rapporto, iniziato tanti anni fa insieme a Sergio Bardotti», racconta Cammariere rivelando la genesi del brano «L'Azzurro Immenso», scritto appositamente per lei: «Nacque da una mia melodia composta alla fine degli anni '80 per un film di Claudio Fragasso, che però non è mai uscito nelle sale. L'aria era rimasta lì. Bardotti la conosceva e disse: Perché non la proponiamo a Ornella? . E così siamo riusciti a dare vita a questa magnifica canzone», incisa poi nell'album «Ti ricordi? No non mi ricordo» di Gino Paoli e della stessa Vanoni. «L'ultima volta che ci siamo visti è stato al Teatro Dal Verme, proprio a un concerto con Gino Paoli. Lei, libera com'è sempre stata, arrivò sul palco senza dirci niente mentre stavamo per suonare Senza fine . Il pezzo era in una tonalità molto alta per lei. Iniziò a cantare, poi Gino bloccò tutti: No, no, cambiamo la tonalità . E lei cantò con noi». Lei che «Ci ha donato perle che rimarranno per sempre nella storia. perché se Mina è la più grande voce italiana, le sensazioni che ha regalato Ornella sono state uniche».|2025-11-25|https://www.corriere.it/spettacoli/25_novembre_25/sergio-cammariere-il-mio-disco-invita-a-fermarsi-e-ascoltare-sanremo-troppo-show-ornella-vanoni-e-stata-unica-6448d109-ee7d-45dc-b154-3980c47c2xlk.shtml
di Paola Di Caro «Le sconftte al Sud? Quando si perde c'è sempre qualcosa che si sarebbe potuto fare meglio. Avremmo potuto scegliere prima i candidati, e questo ha pesato sull'astensionismo, e la tornata elettorale è stata troppo spezzettata» ROMA Nessuna batosta. Ne è convinto Giovanni Donzelli: «Se guardiamo alla tornata delle Regionali d'autunno nel loro complesso, la sinistra si aspettava un 5 a 1 e invece è finita 3 a 3, anzi 4 a 3 per noi con la Valle d'Aosta al centrodestra. Ognuno ha confermato gli uscenti». E, rivendica il capo dell'organizzazione di FdI, il suo partito «è cresciuto ovunque rispetto alla tornata precedente». Nonostante sia «chiaro che il nostro traino principale è Giorgia Meloni. Sul piano nazionale la situazione è diversa». Sulla base di cosa lo dice? «Anche solo dei sondaggi usciti oggi: il centrodestra resta in vantaggio, FdI è saldamente il primo partito. Non siamo minimamente preoccupati. Una cosa è un voto locale, altra è governare l'Italia». Resta che siete dietro FI in Campania e addirittura doppiati dalla Lega in Veneto. «In Campania, dove pure siamo cresciuti, ai nostri voti vanno anche aggiunti quelli della lista di Cirielli. In Veneto è fortissimo l'effetto trascinamento di Zaia, che ha fatto molto bene. È normale che con esponenti molto forti sul territorio questo possa accadere». Voi avevate candidato in Campania un viceministro... «E infatti la sinistra ha ottenuto meno della scorsa tornata elettorale: assieme Pd e M5S facevano l'80%, hanno preso il 60%. Dov'è questo straordinario successo?». Un mea culpa sui due candidati in Campania e Puglia solo un mese prima del voto? «Quando si perde c'è sempre qualcosa che si sarebbe potuto fare meglio. Avremmo potuto scegliere prima, ma erano situazioni già prevedibili, il che ha pesato anche sull'astensionismo, oltre al fatto che questa tornata elettorale è stata troppo spezzettata e in autunno». Invece in Veneto la Lega ha stravinto: questo può avere conseguenze sul governo? «Solo positive. Quando prendiamo molti voti ci dicono che fagocitiamo gli avversari, che ci sia un equilibrio in alcune regioni non è affatto negativo, a noi interessa che tutta la coalizione avanzi». APPROFONDISCI CON IL PODCAST A chi toccherà il candidato il Lombardia? «È stato lo stesso Salvini a dire che saranno gli ultimi risultati ottenuti nella Regione a stabilire chi potrà avanzare la candidatura». Cioè, se si accorpasse il voto di Politiche e Regionali toccherebbe a voi, sulla base del voto delle Europee? «Mi attengo a quello che ha detto lui, quindi immagino che sia così». Volete cambiare la legge elettorale: temete molto il centrosinistra oggi unito? «Non temiamo nulla. Noi andremo alle elezioni non contando sulle possibili divisioni degli avversari, ma presentando i risultati che abbiamo ottenuto governando il Paese. Più posti di lavoro, meno sbarchi e immigrazione clandestina, la Borsa in crescita, le promozioni delle agenzie di rating, le tasse diminuite. E la stabilità, che è un valore in sé e che permette di raggiungere gli obiettivi». Con questa legge c'è stata stabilità. «Per nostre capacità e per le loro divisioni. Ma con questa legge il rischio che nessuno abbia la maggioranza alle prossime elezioni esiste eccome: loro ne sarebbero felici, perché sarebbero prontissimi a fare un governo con tutti dentro, noi no. Noi vogliamo che chiunque vinca possa governare per 5 anni». Con una legge sul modello Regionali? «Mi sembra decisamente la migliore». La newsletter Diario Politico Se vuoi restare aggiornato sulle notizie di politica iscriviti alla newsletter Diario Politico . E' dedicata agli abbonati al Corriere della Sera e arriva due volte alla settimana alle 12. Basta cliccare qui.|2025-11-25|https://www.corriere.it/politica/25_novembre_25/giovanni-donzelli-fdi-era-un-voto-locale-per-la-legge-elettorale-quello-delle-regioni-e-il-modello-migliore-58073805-9888-4f96-8389-830e47ccdxlk.shtml
di Orsola Riva A questa tornata si è iscritto l'87 per cento delle matricole. Il 10 dicembre, secondo appello. La ministra Bernini: «E' il vostro momento». Sondaggio Skuola.net: molti studenti continuano a fare ricorso anche a lezioni private E' il momento della verità per quasi 55 mila iscritti al cosiddetto «semestre aperto» di Medicina o, come più correttamente viene definito nel testo della riforma Bernini: «semestre filtro». L'addio al quizzone non ha segnato, infatti, la fine del numero chiuso. Solo che da quest'anno il test di accesso si è spostato un po' più avanti e, invece di prepararsi da soli o con l'aiuto di costosi allenatori privati, tutti gli aspiranti medici hanno potuto seguire i corsi propedeutici di Chimica, Fisica e Biologia predisposti dalle varie università. Le lezioni sono iniziate il primo settembre e hanno avuto nella maggior parte dei casi una modalità mista: in presenza per chi trovava posto in aula, a distanza per tutti gli altri. Le università, del resto, non hanno abbastanza docenti né spazi sufficientemente capienti per accogliere tutti. Chi abita fuori città, dal canto suo, spesso si è autoscluso: impensabile trasferirsi senza avere la certezza di poter proseguire gli studi; impossibile trovare un alloggio per un tempo così breve. E adesso, a una settimana dalla fine delle lezioni, scatta l'ora X. Alle 11 di giovedì 20 novembre in contemporanea in tutta Italia verranno aperte le buste con le domande d'esame. Tre le prove - una per ciascuna materia - della durata di 45 minuti ciascuna. Si parte con Chimica, segue Fisica, ultima Biologia. Stava al singolo studente decidere, in base alla propria preparazione, se sostenerle tutte o rinviare uno o più esami al secondo (e ultimo appello) del 10 dicembre, ma la partecipazione a questa prima tornata è stata molto alta: 87 per cento in media per tutte e tre le prove. La ministra Anna Maria Bernini ha voluto rivolgere un in bocca a lupo agli studenti: «E' il vostro momento - ha detto -. Ora i protagonisti siete voi. E' il primo passo dentro professioni che richiedono coraggio, studio, testa e cuore. E voi avete già dimostrato di averli». Ma diverse associazioni universitarie sono sul piede di guerra contro il semestre filtro che, a loro giudizio, «nuoce gravemente alla salute» (così era scritto nello striscione esibito stamattina dall'Udu davanti al ministero). Secondo il sindacato degli universitari «il nuovo sistema prometteva un ampliamento, ma nella realtà porterà all'esclusione di sette candidati su dieci, dopo mesi di frequenze obbligatorie e procedure diverse da ateneo ad ateneo». Dello stesso avviso la Flc Cgil secondo cui la nuova procedura «scarica costi, ansie e incertezze sulla pelle degli studenti e delle loro famiglie». Immediata la replica della ministra: «Non sarà la solita minoranza rumorosa a disturbare l'esame di 55 mila ragazze e ragazzi che da mesi studiano con serietà e impegno per questo appuntamento - ha scritto Bernini su X -. Questa è una protesta tutta politica». Al termine della prova la presidente della Conferenza dei rettori italiani Laura Ramaciotti ha riferito chre l'esame si è svolto regolarmente. «Dai rettori che ho incontrato oggi in assemblea - ha spiegato Ramaciotti - ho ricevuto conferma del buon andamento delle procedure in tutte le sedi». I posti a disposizione per quest'anno sono 24 mila, tremila in più dell'anno scorso. Ma se si tolgono quelli destinati alle università private, che per il momento viaggiano per conto loro col vecchio sistema del test d'accesso, sono 19 mila. Il che vuol dire che alla fine passerà poco più di un candidato su tre. I risultati si sapranno il 3 dicembre: da quel momento ognuno avrà 48 ore per decidere se accettare il voto o rifiutarlo e ritentare la sorte a dicembre. I risultati del secondo giro si sapranno il 23 dicembre. Ognuna delle tre prove si compone di 31 domande, a risposta multipla o a completamento. Ogni risposta esatta vale un punto. Chi lascia in bianco prende zero, mentre chi sbaglia prende -0,1. Una differenza minima che spingerà la maggior parte dei candidati a tentare comunque la sorte. Inizialmente il punteggio per ogni risposta sbagliata era più penalizzante (-0,25), ma poi il ministero ha deciso altrimenti. Il voto minimo per superare ciascuna prova è pari a 18/30, il voto massimo (visto che le domande sono 31) è trenta e lode. I punteggi con numeri decimali verranno arrotondati per difetto o per eccesso. Ad esempio: chi totalizza 19,4 punti prende 19, chi invece ne totalizza 19,5 prende 20. E siccome dalla somma dei tre voti dipende la posizione in graduatoria di ciascun candidato e quindi la possibilità di proseguire o meno gli studi, è più che possibile che insorgano delle contestazioni. Chi non verrà ammesso a Medicina potrà sempre optare per uno dei «corsi affini» che ha obbligatoriamente opzionato all'atto di iscrizione al semestre filtro: da Biotecnologie a Farmacia, da Zoologia ad alcune Professioni Sanitarie (non l'ambitissima Fisioterapia, che ha già fin troppi iscritti; semmai Infermeria). E magari riprovarci l'anno prossimo (ci si può iscrivere al semestre aperto per tre volte). In alternativa, potrà iscriversi in ritardo a qualunque altro corso di Laurea, da Lettere a Giurispurdenza, rinunciando però ai crediti già ottenuti (6 per ogni materia, 18 in tutto). Il nuovo semestre aperto a Medicina ha suscitato, soprattutto durante il dibattito parlamentare, parecchie perplessità da parte delle associazioni di categoria e anche del mondo accademico, preoccupato dalla mancanza di infrastrutture adeguate ad accogliere tutti. Una volta approvata la legge, però, gli atenei si sono dati da fare per far partire i corsi come meglio potevano, per lo più in modalità mista, in alcuni casi solo online. Ma è chiaro che una cosa è la frequenza in presenza, altra è quella a distanza, spesso nemmeno in sincrono. Il rischio, ventilato da più parti, è quello di uno scadimento generale nella preparazione degli studenti, oltre che di una disparità di trattamento fra chi ha potuto entrare in aula e chi no. Secondo un sondaggio condotto da Skuola.net alla vigilia del primo appello su un campione di 500 studenti iscritti al semestre filtro, il 64 per cento giudica negativamente il nuovo modello di selezione. Molti poi confessano di essere comunque ricorsi a dei corsi privati per integrare la propria preparazione. Con relativo esborso: in media 460 euro a testa.|2025-11-25|https://www.corriere.it/scuola/universita/25_novembre_20/medicina-al-via-il-primo-appello-d-esame-per-gli-iscritti-al-semestre-aperto-ne-passera-poco-piu-di-uno-su-tre-143b1679-81e3-42fc-8365-798996e95xlk.shtml
Questo messaggio verrà visualizzato su un altro dispositivo/accesso e tu potrai continuare a leggere le notizie da qui. L'altro dispositivo/accesso rimarrà collegato a questo account. Puoi accedere con il tuo account su tutti i dispositivi che desideri, ma utilizzandoli in momenti diversi secondo il tuo piano di abbonamento.Perchè visualizzo questo messaggio? Perché tu o qualcun altro sta leggendo Corriere.it con questo account su più di due dispositivi/accessi. Il tuo attuale abbonamento permette di leggere Corriere.it solo su due dispositivi in contemporanea (computer, telefono o tablet).Come posso smettere di vedere questo messaggio? Se sei abbonato con un altro account accedi con le tue credenziali. Se siete in 2 o più che utilizzano lo stesso abbonamento, passa all'offerta Family e condividi l'abbonamento con altre due persone. Altrimenti, fai clic su Continua a leggere qui e assicurati di essere l'unica persona che visualizza Corriere.it con questo account.Non sai chi altro sta utilizzando questo account? Ti consigliamo di cambiare la tua password cliccando qui|2025-11-25|https://www.corriere.it/economia/finanza/25_novembre_25/revolut-valutata-74-miliardi-di-dollari-i-fondatori-cedono-azioni-per-3-miliardi-entra-nvidia-bbd30791-b3ef-4990-a3a0-45f9fcc44xlk.shtml
Questo messaggio verrà visualizzato su un altro dispositivo/accesso e tu potrai continuare a leggere le notizie da qui. L'altro dispositivo/accesso rimarrà collegato a questo account. Puoi accedere con il tuo account su tutti i dispositivi che desideri, ma utilizzandoli in momenti diversi secondo il tuo piano di abbonamento.Perchè visualizzo questo messaggio? Perché tu o qualcun altro sta leggendo Corriere.it con questo account su più di due dispositivi/accessi. Il tuo attuale abbonamento permette di leggere Corriere.it solo su due dispositivi in contemporanea (computer, telefono o tablet).Come posso smettere di vedere questo messaggio? Se sei abbonato con un altro account accedi con le tue credenziali. Se siete in 2 o più che utilizzano lo stesso abbonamento, passa all'offerta Family e condividi l'abbonamento con altre due persone. Altrimenti, fai clic su Continua a leggere qui e assicurati di essere l'unica persona che visualizza Corriere.it con questo account.Non sai chi altro sta utilizzando questo account? Ti consigliamo di cambiare la tua password cliccando qui|2025-11-25|https://www.corriere.it/politica/25_novembre_25/bonaccini-schlein-ha-ragione-mai-piu-divisioni-e-subito-il-programma-criticare-meloni-non-bastera-4dd734e1-c60b-455a-affc-3238bf633xlk.shtml
In un paese in cui la cultura hip hop è spesso stata disprezzata dall'intellighenzia, Marracash è una mosca bianca. Lo spessore dei suoi versi – in particolare quelli della trilogia formata dagli album «Persona» del 2019, «Noi, loro, gli altri» del 2021 e «È finita la pace» del 2024 – lo hanno reso il rapper italiano più incensato dall'élite intellettuale e culturale. «Ogni tanto però mi attribuiscono nozioni che io non possiedo» sorride lui. «Sono un autodidatta, ho letto tantissimo ma non ho una formazione standardizzata». Forse anche per questo il libro che porta la sua firma, «Qualcosa in cui credere» (Rizzoli Lizard), non assomiglia a quelli dei suoi colleghi, neanche nell'aspetto. Scritto insieme al giornalista musicale Claudio Cabona, non è la classica autobiografia o l'ennesimo instant book pubblicato a beneficio dei fan, ma un volume fotografico dalle dimensioni generose, in cui le immagini sono accompagnate da una vera e propria immersione totale nel suo processo creativo: è il racconto passo per passo di come sono nati i suoi tre album più amati, e soprattutto delle motivazioni che lo muovevano mentre li scriveva. Una storia che ripercorre anche durante la presentazione al cospetto di poche fortunate decine di fan, in dialogo con lo stesso Cabona. Tutto comincia nel 2019, dopo la fine di una relazione tossica, quella descritta minuziosamente in «Crudelia», uno dei suo brani più famosi. «Mi ha fatto vacillare al punto da non sapere più se sarei riuscito a fare questo lavoro, tutto il music business mi dava per spacciato» ricorda. E invece il pubblico comincia a identificarsi davvero con lui e con la sua auto-analisi lucidissima e a tratti impietosa, molto lontana dal clichè del rapper con l'ego ipertrofico. «Fino ad allora i miei pezzi più intimi e personali erano sempre stati i meno ascoltati dei miei album, con Persona tutto è cambiato» ricorda. Poi arriva la doccia fredda del Covid, con il lockdown che lo costringe ad annullare un tour nei palasport che pochi giorni prima era andato sold-out in pochi minuti. «Una doccia fredda che però mi ha dato tempo e modo di provare a incidere un altro disco nel solco già tracciato: se avevano capito Persona , c'era speranza» ride, ricordando che i suoi discografici temevano che il suo rap fosse «troppo adulto» per i ragazzini del pubblico generalista. Nasce così «Noi, loro, gli altri», il secondo capitolo della trilogia, e tuttora il suo preferito, in cui mette se stesso in un contesto collettivo. «Agli esordi ero un ragazzo di periferia: pensavo solo a salvarmi, a fare soldi, a non finire come i miei a fare una vita di rinunce» dice. «Ma poi ho capito che c'è molto altro, che dovevo comunicare qualcosa ai ragazzi come me. Quanti di loro sognano di avere il mio orologio? Io glielo darei, ma per fargli scoprire se davvero la loro vita migliorerà per questo. Il successo non è la risposta a tutto» dice. «Tutto quello che faccio è per cercare di incidere sulla realtà, e tutto quello che ho da dire lo metto nelle mie canzoni, l'opinionismo non fa per me» scrive nel libro. «Spesso mi invitano a parlare in talk show su temi importanti, ma continuo a preferire il silenzio in molte circostanze, soprattutto quando si rischia di inquinare con il rumore di fondo voci importanti e interessanti. Non credo molto neppure nell'attivismo sui social» argomenta durante la presentazione. Spesso, però, anche quando le sue canzoni parlano, non tutti sono in grado di ascoltare. «Mi sono reso conto che il mio ultimo album È finita la pace , è il più sottovalutato dei tre perché è il più sociale, dico cose che la gente non vuole sentirsi dire» osserva. «L'aspetto psicologico dei miei brani, quello di auto-analisi, ha senz'altro fatto presa; l'aspetto più politico e ribelle, in cui parlo di cose che ci riguardano tutti, fa molta più fatica ad arrivare». Forse è anche perché non esiste più una vera dimensione collettiva, riflette, anche se ultimamente ha apprezzato la grande partecipazione su alcune specifiche istanze. «Su Gaza, ad esempio, gli italiani hanno riempito le piazze e hanno fatto anche più degli altri, ma sarà un movimento che si tradurrà in impegno? Cambierà il voto alle urne? Questo non lo so» confessa. A margine, un ricordo di Ornella Vanoni, con cui c'era un legame speciale: «Faccio un po' fatica a parlarne perché è stata una bella botta, avevamo un'affinità elettiva» dice commosso. «È una persona che ricordiamo tutti con affetto per le cose buffe che diceva, ma era di una lucidità totale. Più volte ho pensato: davvero si può arrivare così a 90 anni? È stato incredibile essere suo amico».|2025-11-25|https://www.corriere.it/spettacoli/25_novembre_25/marracash-l-amore-tossico-poi-la-doccia-fredda-del-covid-prima-pensavo-solo-a-fare-i-soldi-b83b70e5-c4ef-4bf0-b49d-eb276eb6fxlk.shtml
Questo messaggio verrà visualizzato su un altro dispositivo/accesso e tu potrai continuare a leggere le notizie da qui. L'altro dispositivo/accesso rimarrà collegato a questo account. Puoi accedere con il tuo account su tutti i dispositivi che desideri, ma utilizzandoli in momenti diversi secondo il tuo piano di abbonamento.Perchè visualizzo questo messaggio? Perché tu o qualcun altro sta leggendo Corriere.it con questo account su più di due dispositivi/accessi. Il tuo attuale abbonamento permette di leggere Corriere.it solo su due dispositivi in contemporanea (computer, telefono o tablet).Come posso smettere di vedere questo messaggio? Se sei abbonato con un altro account accedi con le tue credenziali. Se siete in 2 o più che utilizzano lo stesso abbonamento, passa all'offerta Family e condividi l'abbonamento con altre due persone. Altrimenti, fai clic su Continua a leggere qui e assicurati di essere l'unica persona che visualizza Corriere.it con questo account.Non sai chi altro sta utilizzando questo account? Ti consigliamo di cambiare la tua password cliccando qui|2025-11-25|https://www.corriere.it/economia/casa/25_novembre_25/salva-casa-sanzioni-piu-light-per-sanare-le-difformita-edilizie-le-nuove-ipotesi-nella-manovra-cosa-cambierebbe-b5984c82-4e95-4f23-ae8c-c02566366xlk.shtml
di Corriere Animali L'animale aveva fatto una fine atroce ma anche altri cani e gatti erano stati sgombrati in malo modo dal rifugio e dalla colonia che occupavano, alcuni gettati in mare assieme alle cucce La cagnolina Timida legata sui binari e uccisa dal treno. Un uomo confessa: «Mi hanno chiesto di farlo, ecco chi» / Timida, la cagnolina morta sui binari del treno «Grazie alle accurate indagini preliminari svolte dalla Polizia Municipale istituita presso la Procura della Repubblica di Siracusa sono stati rinviati a giudizio i responsabili della morte atroce della cagnolina di nome Timida». Lo annuncia in una nota Leal, Lega antivivisezionista. Ad aprile 2025 - ricostruisce Leal - M.C. di 56 anni incaricava, con un compenso di 350 euro, M.A. di 48 anni di sgomberare un ricovero per cani di quartiere e una colonia felina, allo scopo di rendere più confortevole l'area antistante la propria struttura ricettiva. M.A. a sua volta aveva incaricato S.G. di 27 anni di eseguire il crimine. Gli animali erano seguiti dalle associazioni Leal e Balzoo ed è proprio grazie al grande impegno delle volontarie Francesca Grasso e Laura Merlino che si sono raccolti elementi indispensabili alle indagini, come la confessione di uno dei tre. I responsabili sono stati dunque rinviati a giudizio, per i diversi delitti posti in essere, dalla distruzione aggravata delle cucce scaraventate in mare insieme ai cuccioli dei gatti e per aver caricato in macchina i due cani liberandoli nelle campagne e determinando la morte per investimento sui binari ferroviari. Resta da chiarire se Timida fosse stata o meno legata sui binari prima dell'impatto con il treno. SULLO STESSO ARGOMENTO «Siamo soddisfatti del rinvio a giudizio, ma la battaglia continua - dichiara Aurora Rosaria Lo Prete, avvocato Leal - vogliamo pervenire a un provvedimento di condanna, per l'atto crudele nei confronti di questa creatura. Timida merita giustizia e non ci fermeremo». Leal, riconosciuta come parte offesa, insieme ad altre associazioni, promette battaglia strenua per la condanna dei colpevoli. «Timida è stata uccisa in modo efferato - dice Gian Marco Prampolini, presidente della Leal - in totale spregio del suo diritto alla vita. Lo stesso è stato fatto con i gattini della colonia, vivi per miracolo, e il loro habitat, distrutto da mani che incarnano una visione orribile degli animali. Una società civile deve esigere pene esemplari per restituire almeno giustizia a una creatura morta nel terrore. Ci aspettiamo dunque una pena proporzionata alla crudeltà degli atti compiuti». (Fonte: Ansa) Per ricevere tutti gli aggiornamenti sul mondo degli animali Iscrivetevi alla newsletter Animali|2025-11-25|https://www.corriere.it/animali/cani/25_novembre_25/timida-la-cagnolina-legata-ai-binari-e-travolta-dal-treno-tre-rinvii-a-giudizio-per-la-sua-morte-e-quella-di-altri-cani-463400a6-e1bb-491c-ba69-ebd4fd9afxlk.shtml
Questo messaggio verrà visualizzato su un altro dispositivo/accesso e tu potrai continuare a leggere le notizie da qui. L'altro dispositivo/accesso rimarrà collegato a questo account. Puoi accedere con il tuo account su tutti i dispositivi che desideri, ma utilizzandoli in momenti diversi secondo il tuo piano di abbonamento.Perchè visualizzo questo messaggio? Perché tu o qualcun altro sta leggendo Corriere.it con questo account su più di due dispositivi/accessi. Il tuo attuale abbonamento permette di leggere Corriere.it solo su due dispositivi in contemporanea (computer, telefono o tablet).Come posso smettere di vedere questo messaggio? Se sei abbonato con un altro account accedi con le tue credenziali. Se siete in 2 o più che utilizzano lo stesso abbonamento, passa all'offerta Family e condividi l'abbonamento con altre due persone. Altrimenti, fai clic su Continua a leggere qui e assicurati di essere l'unica persona che visualizza Corriere.it con questo account.Non sai chi altro sta utilizzando questo account? Ti consigliamo di cambiare la tua password cliccando qui|2025-11-25|https://www.corriere.it/esteri/25_novembre_25/corte-giustizia-ue-matrimoni-gay-9b921862-6e35-43ad-aa24-0e67bb6e6xlk.shtml
di Adriana Logroscino Intervista a Roberto Calderoli: «L'autonomia è un punto fondamentale del programma di questo governo, che portiamo avanti con forza. I risultati del nostro partito in Puglia e Campania mi confortano» ROMA - «Non felicissimo, di più» per il risultato del Veneto, Roberto Calderoli, ministro leghista per gli Affari regionali, si dice anche «confortato dai risultati di Puglia e Campania» nell'ottica della «sua» riforma: l'autonomia differenziata. Ministro Calderoli, in Veneto Stefani vince comodamente, e ce lo si aspettava, mentre la Lega è largamente primo partito, nessuna sfida con FdI. «Il Veneto è l'unica regione in cui il vincitore doppia l'avversario. È un dato ottimo per Stefani e ottimo per la Lega». Merito di Luca Zaia, come rimarcano a caldo i dirigenti veneti di FdI Luca De Carlo e Raffaele Speranzon? «Ringraziamo sicuramente Luca Zaia perché si è messo a disposizione, ha fatto una bella campagna elettorale: è una risorsa preziosa. Questo risultato è la conferma di un lavoro di quindici anni, da presidente, che i veneti gli riconoscono. Quel che paga è il buon governo. E la coerenza. Zaia non si è mai spostato di un millimetro». Cinque anni fa, con Zaia candidato alla riconferma, Lega e la lista del presidente insieme avevano superato il 60 con la civica al 44%. «Confrontare i risultati con una civica non ha senso. Sono sicuro che Stefani tra cinque anni, governando bene, potrà avere una sua civica e fare un ottimo risultato. Il confronto però facciamolo con gli ultimi dati. Guardiamo al risultato della Toscana, quando la Lega era al 4,3. Non avrebbe fatto presumere gli ottimi risultati raccolti in Campania e Puglia: com'era la storia che le preintese sull'autonomia, che abbiamo sottoscritto, avrebbero danneggiato la Lega nelle urne? Evidentemente anche tra i campani e i pugliesi c'è chi crede in questa grande riforma». Come dire che ritiene di avere ancora più motivo per proseguire con l'autonomia? «Andiamo avanti con slancio. Ma i risultati delle Regionali non avrebbero influito comunque: l'autonomia è un punto fondamentale del programma di questo governo che portiamo avanti con determinazione. Ho avuto l'autorizzazione della presidente Meloni per le preintese e so che rispetta la parola data. Possiamo però dire che i risultati pugliese e campano mi confortano». E che Vannacci sia stato meno presente in questa campagna elettorale che nelle precedenti avrà giovato alla Lega? «Vannacci in Veneto è venuto». APPROFONDISCI CON IL PODCAST Tornando agli equilibri interni alla coalizione, la Lega che doppia o quasi il partito della premier in Veneto mette in discussione gli accordi sugli assessorati che spetteranno nella giunta regionale a FdI? «Io di questo accordo non so nulla. Sono convinto che Stefani, al quale spettano queste valutazioni, manterrà gli impegni presi». E riguardo all'intesa con FdI che, cedendo sul Veneto, rivendica di esprimere il candidato presidente della Lombardia? Anche quell'impegno sarà mantenuto? «Ma questa è una cosa che gira solo nelle teste dei giornalisti. Volete davvero discutere oggi del candidato di una Regione al voto nel 2028? Anche se nel 2027 si vota per le Politiche? È paradossale». Invariati anche gli equilibri nazionali? «Non cambia nulla. C'è un programma di governo e sarà portato a termine». La newsletter Diario Politico Se vuoi restare aggiornato sulle notizie di politica iscriviti alla newsletter Diario Politico . E' dedicata agli abbonati al Corriere della Sera e arriva due volte alla settimana alle 12. Basta cliccare qui.|2025-11-25|https://www.corriere.it/politica/25_novembre_25/calderoli-lega-regionali-lombardia-vedremo-62fd6d33-6df6-42ab-a8aa-cd1487197xlk.shtml
Questo messaggio verrà visualizzato su un altro dispositivo/accesso e tu potrai continuare a leggere le notizie da qui. L'altro dispositivo/accesso rimarrà collegato a questo account. Puoi accedere con il tuo account su tutti i dispositivi che desideri, ma utilizzandoli in momenti diversi secondo il tuo piano di abbonamento.Perchè visualizzo questo messaggio? Perché tu o qualcun altro sta leggendo Corriere.it con questo account su più di due dispositivi/accessi. Il tuo attuale abbonamento permette di leggere Corriere.it solo su due dispositivi in contemporanea (computer, telefono o tablet).Come posso smettere di vedere questo messaggio? Se sei abbonato con un altro account accedi con le tue credenziali. Se siete in 2 o più che utilizzano lo stesso abbonamento, passa all'offerta Family e condividi l'abbonamento con altre due persone. Altrimenti, fai clic su Continua a leggere qui e assicurati di essere l'unica persona che visualizza Corriere.it con questo account.Non sai chi altro sta utilizzando questo account? Ti consigliamo di cambiare la tua password cliccando qui|2025-11-25|https://www.corriere.it/spettacoli/25_novembre_22/mr-rain-rifiuto-il-vortice-delle-classifiche-e-dei-social-credo-nella-musica-si-alla-lentezza-no-ai-brani-in-serie-3954b0cc-fb64-4f97-a9de-5fc8ae0b4xlk.shtml
Questo messaggio verrà visualizzato su un altro dispositivo/accesso e tu potrai continuare a leggere le notizie da qui. L'altro dispositivo/accesso rimarrà collegato a questo account. Puoi accedere con il tuo account su tutti i dispositivi che desideri, ma utilizzandoli in momenti diversi secondo il tuo piano di abbonamento.Perchè visualizzo questo messaggio? Perché tu o qualcun altro sta leggendo Corriere.it con questo account su più di due dispositivi/accessi. Il tuo attuale abbonamento permette di leggere Corriere.it solo su due dispositivi in contemporanea (computer, telefono o tablet).Come posso smettere di vedere questo messaggio? Se sei abbonato con un altro account accedi con le tue credenziali. Se siete in 2 o più che utilizzano lo stesso abbonamento, passa all'offerta Family e condividi l'abbonamento con altre due persone. Altrimenti, fai clic su Continua a leggere qui e assicurati di essere l'unica persona che visualizza Corriere.it con questo account.Non sai chi altro sta utilizzando questo account? Ti consigliamo di cambiare la tua password cliccando qui|2025-11-25|https://www.corriere.it/bello-italia/25_novembre_25/i-cammini-degli-etruschi-sette-nuovi-modi-di-scoprire-una-civilta-millenaria-fea1c0a1-eb46-4e3c-8599-84af69c39xlk.shtml
di Francesca Basso e Viviana Mazza In una lettera alle ambasciate Usa in Europa, Canada, Australia e Nuova Zelanda, il dipartimento di Stato parla delle migrazioni come di «una minaccia esistenziale alla civiltà occidentale». Ma l'immagine di un'Europa invasa dai migranti non trova fondamento nei dati: gli ingressi irregolari in Ue sono diminuiti del 22% nei primi dieci mesi del 2025 Questo articolo è stato pubblicato nella newsletter «Europe Matters» dalle corrispondenti del Corriere della Sera da Bruxelles e da Washington. Ci si può iscrivere qui. Giovedì scorso, il 20 novembre, il dipartimento di Stato americano ha inviato un cablo alle sue ambasciate e consolati in Europa, Canada, Australia e Nuova Zelanda, chiedendo loro di iniziare a «raccogliere dati su crimini legati ai migranti e agli abusi dei diritti umani facilitati da persone con background migratorio». Ieri un funzionario del dipartimento di Stato - sotto anonimato - ne ha parlato in un briefing con un gruppo di giornalisti tra cui noi del Corriere. Lo stesso 21 novembre, sul profilo social del dipartimento di Stato su X, era apparso il seguente messaggio: «Le migrazioni di massa costituiscono una minaccia esistenziale alla civiltà occidentale e minano la stabilità degli alleati-chiave americani». La vostra corrispondente del Corriere ha chiesto se ci sia stata una collaborazione con il governo Meloni in Italia: il funzionario ha risposto che «l'amministrazione Trump ha una grandissima opinione della premier Meloni e in particolare del fatto che sia pronta a chiamare le migrazioni di massa per quello che sono». Gli americani comunque non hanno coinvolto preventivamente gli altri governi, prima di inviare il cablo. «La speranza è che attraverso questo cablo incoraggeremo il dialogo. E abbiamo indicato alle nostre ambasciate di contattare i governi per comunicare le nostre preoccupazioni e la nostra disponibilità ad individuare alcuni casi di cui magari non hanno mai sentito parlare, senza alcuna colpa perché sono molto impegnati». I dati racconti da ambasciate e consolati Usa andranno nel rapporto sui diritti umani del dipartimento di Stato, che in passato era concentrato su minoranze, donne e comunità Lgbtq. Ma non è questa l'unica finalità della raccolta di queste informazioni: l'obiettivo è anche quello di sottolineare che le migrazioni di massa sono un problema di diritti umani. Non si tratta solo di immigrazione illegale. «Le migrazioni di massa sono una preoccupazione in sé stesse, anche se sappiamo ovviamente che ci sono brave persone... l'America ha una storia di gente fantastica arrivata legalmente e assimilata nella cultura americana». L'Italia, continua il funzionario, è uno di «un paio di governi in Europa che hanno avuto il grande coraggio di contrastare la narrazione prevalente, le bugie dell'apertura radicale dei confini, e la premier Meloni è una di questi insieme al premier Orban e ad alcuni nostri amici in Polonia». «Sappiamo che l'Italia sta iniziando a fare passi concreti per affrontare da sola la crisi delle migrazioni - ci dice ancora il funzionario- . E siamo pronti, desiderosi e capaci di appoggiare i nostri amici in Italia e nei Paesi europei che vogliono agire. Uno dei punti indicati nel cablo era di far sì che i governi in vari Paesi sappiano che siamo davvero preoccupati per il Patto per la migrazione e l'asilo della Ue, in particolare per la questione della sovranità: avete una istituzione a Bruxelles che determina le politiche di immigrazione per gli Stati sovrani, che è un problema in sé, ma c'è anche la possibilità che questo patto possa esacerbare le preoccupazioni attuali legate alle migrazioni di massa. In Italia però siamo grati alla premier Meloni e programmiamo di lavorare con lei quanto più possibile, per aiutarla a realizzare i suoi obiettivi sull'immigrazione». I dati sulle violazioni dei diritti umani che il governo americano vuole raccogliere in Europa, Canada, Australia e Nuova Zelanda includono le violenze e aggressioni sessuali «particolarmente contro donne e ragazze», «da parte di persone con un background migratorio e di origini islamiche estremiste». Il funzionario ha aggiunto: «Vediamo casi di traffico di esseri umani, attacchi antisemiti e anti-cristiani, in gran parte per mano di persone con background islamico radicale». E ha aggiunto che c'è un problema di alloggi: «I grossi flussi migratori spesso hanno un impatto sui alloggi che vengono comprati dai governi per collocarvi i migranti. E questo ovviamente può causare lo spostamento delle persone o la degradazione del valore della proprietà per i cittadini di quei Paesi». Ma non si tratta solo di osservare. Venerdì, in un messaggio social condiviso da Marco Rubio, il dipartimento di Stato diceva di «chiedere ai governi azioni coraggiose per difendere i cittadini dalla minaccia delle migrazioni di massa». Il presidente Trump è stato critico delle politiche europee sull'immigrazione e il vicepresidente J.D. Vance a Monaco all'inizio di quest'anno ha accusato le democrazie europee per le loro politiche sui migranti e sulla libertà di espressione. «Vediamo i Paesi in Europa e in Occidente come i nostri più grandi alleati - ci spiega il funzionario del dipartimento di Stato - ma allo stesso tempo questa amministrazione non ha paura di criticarli quando vediamo problemi seri e quando nutriamo preccupazioni serie. È così che si fa quando hai un rapporto stretto». E aggiunge: «C'è una direttiva nel cablo che spinge a interagire direttamente con i governi per trasmettere idee e preoccupazioni, che è qualcosa che i governi fanno continuamente l'uno con l'altro, ma anche per indicare che siamo pronti ad aiutare. In parte si tratta di raccogliere dati che i governi possono fornire sul fenomeno della criminalità. Queste statistiche non vengono rese pubbliche, quindi speriamo che siano state registrate dai governi nel passato, e forse il nostro coinvolgimento può spingerli a raccoglierli. O forse lo fanno già e quindi parte del lavoro sarò cooperare con loro». Visto da Bruxelles La lettura degli Stati Uniti del Patto per la migrazione e l'asilo come di una serie di leggi imposte da Bruxelles non è corretta. Né è corretta l'immagine di un'Unione europea invasa dai migranti. Secondo i dati preliminari di Frontex, l'agenzia europea della guardia di frontiera e costiera, gli ingressi irregolari in Ue sono diminuiti del 22% nei primi dieci mesi del 2025, attestandosi a 152.000. Il Mediterraneo centrale è rimasto però la rotta più trafficata, registrando quest'anno due ingressi irregolari su cinque in Ue. La Libia è il punto debole: rimane il principale punto di partenza, rappresenta il 90% di tutti gli arrivi su questa rotta. Mentre sono calate le partenze dall'Africa occidentale e che passano dai Balcani occidentali a dal confine terrestre orientale. Gli ingressi irregolari sulla rotta del Mediterraneo occidentale sono invece aumentati del 27%. Le nazionalità più frequentemente segnalate sono bengalese, egiziana e afghana. Come in ogni processo legislativo europeo, la Commissione propone delle norme che poi vengono modificate dagli Stati membri nel negoziato con il Parlamento. Il risultato finale è quello che gli Stati hanno accettato. Ad esempio le regole sulla migrazione proposte dalla Commissione Juncker nel 2018 non sono mai state approvate perché i Paesi Ue non si sono mai messi d'accordo sul loro contenuto. Il nuovo Patto per la migrazione e l'asilo è stato approvato a maggioranza qualificata come prevedono i Trattati per questa materia ed entrerà in vigore a giugno 2026. Gli Stati si stanno preparando. L'Italia è tra i Paesi che hanno votato a favore del nuovo Patto, mentre Ungheria e Polonia hanno votato contro, ribadendo che non intendono applicarlo. Le nuove regole prevedono un meccanismo di solidarietà per andare incontro ai Paesi che stanno vivendo una pressione migratoria di un «livello sproporzionato». Il report della Commissione pubblicato l'11 novembre scorso ha riconosciuto questo status a Italia, Grecia, Cipro e Spagna. Questi Paesi possono chiedere di accedere al nuovo strumento di solidarietà previsto dal Patto quando entrerà in vigore. Gli Stati potranno scegliere tra il ricollocamento (sempre facoltativo), un contributo finanziario compensativo oppure un sostegno alternativo, attraverso ad esempio la fornitura di personale per gestire le operazioni di frontiera. Tuttavia anche i Paesi destinatari dei movimenti secondari sono stati riconosciuti «a rischio di pressione migratoria»: Belgio, Bulgaria, Germania, Estonia, Irlanda, Francia, Croazia, Lettonia, Lituania, Paesi Bassi, Polonia e Finlandia. Dunque potranno far valere questa condizione quando dovranno calcolare la solidarietà da offrire e potranno scomputare l'accoglienza che già offrono. In più avranno accesso prioritario agli strumenti di solidarietà. C'è poi una terza categoria che riguarda i Paesi che si trovano ad affrontare «una situazione migratoria significativa» a causa delle pressioni degli ultimi cinque anni: Bulgaria, Repubblica Ceca, Estonia, Croazia, Austria e Polonia che potranno chiedere di essere esentati dal contributo di solidarietà. Nessuna categoria speciale invece per Ungheria, Romania, Danimarca, Portogallo, Lussemburgo e Malta. La Commissione ha anche presentato il primo «pool di solidarietà» con i numeri dell'aiuto che gli Stati membri negozieranno in seno al Consiglio: base di partenza un minimo di 30 mila ricollocamenti o 600 milioni di euro di contributi (20 mila euro per ogni migrante non accettato). Per l'Olanda, ad esempio, pagare 20 mila euro a migrante è molto più conveniente che sostenere il costo dell'accoglienza, che all'anno è di oltre 33 mila euro (91 euro al giorno) a migrante in caso di trattamento regolare, che sale a circa 67 mila euro in caso di appoggio a strutture d'emergenza come hotel (184 euro al giorno). Non sarà facile il negoziato tra gli Stati, tanto più che i partiti populisti nazionali fanno campagna contro il Patto come l'AfD in Germania, il Rassemblement national in Francia, la Lega in Italia, il Pis in Polonia o Fidesz (il partito di Orbán) in Ungheria. Tutti partiti che vengono elogiati dal movimento Maga. (Il funzionario del dipartimento di Stato ha dichiarato comunque che non c'è stato alcun coordinamento con alcun partito). È anche vero però che la sensibilità in Europa nei confronti della migrazione irregolare è cambiata. Ora le «soluzioni innovative» di cui ha iniziato a parlare l'Italia con il modello Albania non sono più un tabù. E le colazioni sull'immigrazione organizzate da Italia e Danimarca prima dei vertici Ue sono sempre più affollate, adesso contano una ventina di partecipanti: l'obiettivo è trovare soluzioni europee nella gestione dell'immigrazione irregolare concentrandosi sulla dimensione esterna, attraverso accordi di rimpatrio e partnership economiche con i Paesi terzi. Più di recente è stata sdoganata anche l'espressione «deportazione» per i migranti di Paesi terzi che non hanno diritto all'asilo in Europa. La commissaria Ue al Mediterraneo Dubravka Šuica, croata del Ppe, in un intervento pubblico ha detto che «chi è arrivato in Europa illegalmente dovrebbe andarsene, dovrebbe essere deportato, giusto per essere chiari» e ha argomentato che va fatta «una netta distinzione tra migrazione legale e illegale»: «Stiamo lavorando al regolamento sui rimpatri — ha specificato —. Chi è arrivato illegalmente in Europa deve andarsene». L'amministrazione Trump può stare tranquilla. Il «debito di gratitudine» Il briefing è indicativo di come questa amministrazione vede gli alleati europei. «Ci stanno a cuore i nostri amici in Europa…. Ma per poter avere una alleanza forte, abbiamo bisogno di una cittadinanza forte... E così gli Stati Uniti sono pronti, desiderosi e capaci di porre fine alla piaga delle migrazioni di massa». Si tratta di un progetto che va al di là dell'Europa, ma «la ragione per cui abbiamo iniziato dall'Europa è che sono i nostri più grandi alleati, Paesi democratici, con cui abbiamo valori condivisi, una eredità occidentale comune, una cultura occidentale comune. L'America in molti modi viene dall'Europa e quindi abbiamo un debito di gratitudine».|2025-11-25|https://www.corriere.it/esteri/25_novembre_25/trump-dati-crimini-migranti-europa-91a76956-808e-40ae-918c-0b0ca86a2xlk.shtml
Esistono sul terreno militare e su quello geopolitico-diplomatico le condizioni per una «buona» pace in Ucraina, cioè una pace giusta, che ristabilisca i principi del diritto internazionale? Probabilmente no. Donald Trump gestisce in modo pasticciato, ambiguo e inquietante, una situazione già tragica e disperata che molti altri avevano creato prima di lui: i governi europei dell'ultimo ventennio (Angela Merkel in testa) succubi di Putin, e tre presidenti americani incapaci di fermare l'aggressività russa (Bush, Obama, Biden). Se partiamo da questa constatazione realistica – una tregua, una pace provvisoria, se mai vedrà la luce, sarà basata su concessioni sostanziali all'aggressore – allora dobbiamo prepararci al dopo: cioè ai piani futuri di Putin. Se otterrà anche solo la metà di quel che proclama di volere, sarà confortato nella certezza che «il crimine paga». L'espansionismo russo potrà rivolgersi altrove. E noi, cosa facciamo per difenderci? Ecco tre temi. Il primo è lo scenario delle prossime aggressioni, come viene discusso sia dai russi sia da coloro che dovrebbero difendere l'Europa. Il secondo è una notizia riportata dal corrispondente del Corriere a Parigi, Stefano Montefiori: l'orrore suscitato dalle parole di un generale francese sui sacrifici di vite umane che potrebbero diventare necessari per difendersi. Il terzo è il modello russo di costruzione di un'efficiente industria dei droni in poco tempo: un caso da studiare, se la tecnologia è l'unica speranza per proteggere un'Europa pacifista… Primo punto. Nel giugno 2025, il Segretario generale della NATO, Mark Rutte, intervenendo presso il think-tank Chatham House, ha lanciato questo monito: «La Russia potrebbe essere pronta a usare la forza militare contro di noi entro cinque anni». L'Occidente è costretto a confrontarsi con un «futuro noto», ossia con uno scenario di guerra che entra oggi nella sfera della pianificazione concreta. Mosca ci pensa, i suoi generali ne discutono apertamente, e si preparano. Partiamo da qui: quella che da alcuni viene liquidata come paranoia occidentale (o peggio, uno scenario alimentato da forze guerrafondaie di casa nostra) è in realtà una lettura che trova solide conferme. Gli analisti Florence Gaub e Andrew Monaghan, in un recente saggio dal titolo How Russia sees the next war (Engelsberg ideas), sottolineano che il Cremlino, lungi dal considerare la guerra un'eventualità estrema, la contempla come un'espressione del conflitto totale nel lungo periodo. Mosca sta ragionando non soltanto su operazioni limitate o speciali , ma su una possibile guerra continentale o su larga scala contro la coalizione occidentale, ossia contro la NATO stessa o i suoi alleati. Come scrivono Gaub e Monaghan, l'obiettivo russo può riguardare l'intero teatro europeo, con la dottrina che richiede «la mobilitazione di tutte le risorse fisiche e spirituali dello Stato». La capacità occidentale di interpretare Putin e prevedere le sue mosse ha fallito sistematicamente in passato: Bush non capì la gravità della guerra contro la Georgia (2008), Obama rifece lo stesso errore con la Crimea (2014), Biden nel febbraio 2022 si preoccupò tanto di garantire «nessun coinvolgimento diretto Usa o Nato», che il suo messaggio fu inteso come un via libera. Gli europei, tedeschi in testa, continuavano (in parte continuano tuttora) a fare affari con Putin e a finanziare le sue guerre. L'elenco delle incomprensioni occidentali deve includere la Siria (dove Putin beffò Obama); la capacità di Mosca resistere al regime delle sanzioni; o l'illusione che Xi Jinping volesse svolgere un ruolo di pacificazione. Oggi, quando avranno di fronte una brutta pace in Ucraina, cosa faranno gli europei, oltre a protestare per le concessioni a Putin? Gaub e Monaghan vedono il rischio che l'Occidente si fissi sugli scenari più scontati — invasione russa dei Paesi baltici in 36-60 ore, attacchi di droni massicci — e finiscano per escludere alternative. «C'è un rischio reale che il rafforzarsi del consenso intorno al futuro noto di un'invasione russa dei Paesi baltici diventi un'ortodossia che ci fa trascurare tutte le altre possibilità», scrivono. Invece la dottrina militare di Mosca elabora apertamente scenari di guerre estese all'intero continente (ed eventuali allargamenti all'Indo-Pacifico, con Cina-Taiwan). In Europa – anche in Paesi con una tradizione militare – il tema della difesa suscita rigetto, dubbi, panico. Pochi giorni fa il generale Fabien Mandon, Capo di Stato maggiore dell'Armée de Terre, ha dichiarato davanti a un congresso di sindaci: «La Francia deve essere pronta ad accettare la perdita dei propri figli, la sofferenza economica, perché la difesa implica questo». Il comandante dell'esercito ha rimproverato la mancanza della «forza d'animo di essere pronti a sacrificarci per difendere ciò che siamo». Le sue parole hanno suscitato una tale rivolta politica e mediatica, che la portavoce del governo ha dovuto precisare: «Parlava dei soldati. E i nostri figli non andranno a combattere e morire in Ucraina». Forse non ci aspettavamo un simile psicodramma nella Quinta Repubblica fondata da un generale (Charles de Gaulle), fiera della sua force de frappe nucleare, e fino a tempi recentissimi determinata a fare il gendarme dell'Africa francofona. Invece anche in Francia – come in molti Stati europei – domina una cultura del disarmo, radicata negli anni successivi alla fine della guerra fredda, che ha trasformato il concetto di esercito da deterrente essenziale a «male necessario» da minimizzare. Il generale Mandon ha semplicemente richiamato ciò che è ovvio per un paese esposto al rischio di un'aggressione: la difesa non è solo budget — è anche sacrificio umano, mobilitazione collettiva. Ma questo è tabù in Europa. Ne sa qualcosa, sulla riva opposta del Reno, il cancelliere Merz: affronta la rivolta dei suoi partner socialdemocratici, per aver osato proporre il ripristino della leva militare obbligatoria. La vicenda francese mette in evidenza due problemi. La divaricazione fra élite militare e opinione pubblica: il generale sa che la guerra è una possibilità reale, basta leggere le dottrine esplicite della Russia e i discorsi di Putin; la società civile francese non ci crede e reagisce con sconcerto. Il ritardo nella ristrutturazione dell'industria della difesa e nella mobilitazione politica è l'altro problema. È umano che i francesi non vogliano neanche prendere in considerazione la perdita dei propri figli – eventualità tragica, di fronte alla quale il rifiuto è comprensibile; ma sono anche pronti a scendere in piazza e paralizzare il proprio paese a oltranza pur di non andare in pensione qualche anno più tardi… (che c'entrano le pensioni? c'entrano, il Welfare sembra ormai l'unico valore sacro). La vicenda francese è un avvertimento: l'Europa ha ragione a voler evitare la guerra, ma l'unico modo per fermare la Russia e potenziare la deterrenza. Questo implica preparazione, investimento, fatica. L'industria dei droni russa offre una lezione praticabile per l'Occidente. Tutti ricordiamo che all'inizio dell'invasione nel febbraio 2022 l'armata russa venne umiliata dalla resistenza ucraina, i generali di Putin diedero una prova di inefficienza e incompetenza disastrosa. Ma dopo quasi quattro anni, e numerosi licenziamenti, hanno fatto progressi. Tim Lister e Kostya Gak della tv Cnn hanno realizzato di recente un reportage sul Rubicon Centre for Advanced Unmanned Technologies, nato nell'agosto 2024 su impulso del Ministro della Difesa russo Andrei Belousov. Al tempo stesso un'unità combattente, una start-up, un centro di ricerca e sviluppo. Integra fanti che sono operatori di droni; supporto logistico; innovazione industriale. Cosa possiamo imparare da Rubicon? L'integrazione stretta fra ricerca, industria e truppa: la filiera è accorciata; ciò che viene pensato in laboratorio finisce presto sul campo. Il ruolo proattivo per accelerare l'automazione del conflitto: i russi scommettono che la macchina (i droni, i sistemi autonomi, la raccolta dati) riduca il peso dell'uomo ma aumenti il ritmo della guerra. Per l'Occidente la via d'uscita è un riarmo «intelligente». Produzione tecnologica, robotizzazione, sistemi intelligenti, sensori, logistica 4.0. Visto che le risorse umane scarseggiano sia per motivi demografici che culturali, al fronte l'uomo dev'essere in secondo piano, la macchina in primo piano. Le forze occidentali sono ancora troppo radicate in modelli della Guerra Fredda: troppo cari, troppo complessi, troppo lenti. Se la Russia è pronta a usare la forza entro cinque anni, come indicato dalle sue dottrine strategiche e dai suoi preparativi, la vera domanda non è se combatteremo – ma se sapremo farlo preparati, con mezzi adeguati, con strategie credibili, e con una volontà politica adeguata.|2025-11-25|https://www.corriere.it/oriente-occidente-federico-rampini/25_novembre_25/dopo-una-pace-ingiusta-in-ucraina-avremo-solo-5-anni-prima-della-prossima-guerra-e05d5b74-69c7-4017-9a88-965b76904xlk.shtml

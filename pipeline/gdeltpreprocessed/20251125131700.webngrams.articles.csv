Text|Date|URL|Source
Contro ogni violenza sulle donne, le dipendenti di A.Se.F. ... ci mettono la faccia . Una carrellata di foto, selfie singoli o di gruppo, pubblicati sui canali social della società partecipata del Comune di Genova, per dire no alla violenza di genere. Un'iniziativa intrapresa nella Giornata internazionale per l'eliminazione della violenza contro le donne e appoggiata da tutti i colleghi. Le immagini sono state montate in un breve video, visibile sui canali Facebook e Instagram dell'azienda specializzata in onoranze e trasporti funebri. Un'azienda è fatta di persone, di diverse sensibilità e, soprattutto, di rispetto – commenta l'amministratore unico di A.Se.F. Maurizio Barabino – La cultura aziendale si costruisce giorno per giorno, mettendo in circolo idee e sostenendole, dentro i cancelli e, se condivise e sostenute coralmente, tentando di diffonderle anche all'esterno .|2025-11-25|https://genova.repubblica.it/cronaca/2025/11/25/news/giornata_contro_la_violenza_alle_donne_le_dipendenti_asef_ci_mettono_la_faccia-425003315/|repubblica.it
(Teleborsa) - Sparkle, primo operatore di servizi internazionali in Italia e fra i primi nel mondo, e Planhotel Hospitality Group, società internazionale che gestisce una rete di hotel di lusso in Tanzania, Kenya, Maldive, Svizzera e Italia, annunciano un progetto per accelerare la digitalizzazione delle strutture del gruppo attraverso connessioni più veloci e sicure. Fondato a Lugano, dove ha il suo quartier generale, Planhotel Hospitality Group è da oltre vent'anni protagonista nel settore turistico, con un portafoglio di resort e hotel di lusso nell'area dell'Oceano Indiano. Il Gruppo è riconosciuto a livello internazionale per la sua capacità di unire la tradizione locale allo stile e all'eccellenza del servizio svizzero. Grazie alle soluzioni Software-Defined Wide Area Network (SD-WAN) e Secure Access Service Edge (SASE) di Sparkle, Planhotel mira a ottimizzare la propria architettura di rete, migliorando la qualità e l'affidabilità delle connessioni Internet e consentendo ai dipendenti di accedere in sicurezza al sistema informativo aziendale. La soluzione SD-WAN permette di bilanciare e prioritizzare in modo intelligente il traffico sui diversi collegamenti Internet – anche satellitari – con tecniche avanzate di instradamento del traffico, migliorando la qualità e la continuità del servizio. L'integrazione con l'architettura SASE permette invece di ottimizzare e potenziare la sicurezza, proteggendo l'accesso alle risorse aziendali. Nei mesi scorsi Sparkle ha completato l'implementazione della soluzione in due resort in Tanzania, con un sensibile miglioramento delle performance e della continuità operativa, in particolare per applicazioni come videoconferenze e sistemi di prenotazione. Alla luce dei risultati ottenuti, Planhotel prevede di estendere il progetto a un terzo hotel di prossima apertura, con la prospettiva di collegare in futuro anche altre strutture del Gruppo. Con questo accordo, Sparkle si conferma come partner di riferimento nella trasformazione digitale delle imprese internazionali, grazie a un portafoglio che spazia dalla connettività a soluzioni avanzate come Cloud Connect, SD-WAN, SASE e IoT Global, fino a servizi di sicurezza post-quantum per la protezione dei dati più sensibili. Siamo orgogliosi di supportare Planhotel nel percorso di trasformazione digitale del Gruppo – ha dichiarato Annalisa Bonatti, Vice President Enterprise di Sparkle –. Grazie alle nostre soluzioni SD-WAN e SASE, abilitiamo una connettività sicura, performante e scalabile, elemento chiave per le imprese che operano in contesti internazionali e distribuiti come quello dell'hospitality . Per noi l'innovazione tecnologica è parte integrante dell'eccellenza del servizio – ha dichiarato Marco Rosso, Chief Digital & Business Automation Officer di Planhotel Hospitality Group –. Una rete più performante e sicura ci permette di ottimizzare le operazioni quotidiane e di offrire ai nostri ospiti un'esperienza ancora più fluida e affidabile, in linea con gli standard di qualità del Gruppo .|2025-11-25|https://finanza.repubblica.it/News/2025/11/25/sparkle_e_planhotel_accelerano_la_digitalizzazione_dei_resort_del_gruppo-113/|repubblica.it
(Teleborsa) - Si muove con cautela la seduta finanziaria odierna delle borse europee, così come a Piazza Affari. A Milano sale Nexi spinta dalle voci che vorrebbero un maggior coinvolgimento di Cassa depositi e prestiti nel capitale, con l'acquisizione di alcune quote dai fondi che le permetterebbe di diventare l'azionista di maggioranza dell'azienda italiana specializzata in soluzioni per il pagamento digitale. Sul frontemacroeconomico, economia stagnante come da attese in Germania nel terzo trimestre del 2025. Lo comunica la lettura definitiva diffusa dall'Ufficio statistico federale tedesco: il PIL del 3° trimestre evidenzia un dato invariato su base trimestrale, uguale alla prima lettura e al consensus. Nel trimestre precedente si era registrata una diminuzione dello 0,2%. Intanto, aumentano i prezzi alla produzione in Spagna a ottobre 2025. Secondo l'ufficio statistico spagnolo INE, la variazione tendenziale si attesta a +0,7%, dopo il +0,3% di settembre. Su base mensile si registra un incremento dello 0,5%. Peggiora leggermente la fiducia dei consumatori francesi nel mese di novembre 2025. Il relativo indice, calcolato dall'Ufficio Statistico Nazionale francese (INSEE), è stato indicato a 89 punti dai 90 del mese precedente. Il dato è anche migliore delle attese degli analisti che stimavano un calo fino a 87. Nessuna variazione significativa per l'euro / dollaro USA, che scambia sui valori della vigilia a 1,153. L'Oro mantiene la posizione sostanzialmente stabile su 4.133,2 dollari l'oncia. Seduta in frazionale ribasso per il petrolio (Light Sweet Crude Oil), che lascia, per ora, sul parterre lo 0,42%. Consolida i livelli della vigilia lo spread, attestandosi a +82 punti base, con il rendimento del BTP decennale che si posiziona al 3,42%. Tra i mercati del Vecchio ContinenteFrancoforte è stabile, riportando un moderato +0,06%, si muove in modesto rialzo Londra, evidenziando un incremento dello 0,35%, e andamento cauto per Parigi, che mostra una performance pari a +0,14%. Piazza Affari continua la seduta sui livelli della vigilia, riportando una variazione pari a -0,07% sul FTSE MIB; sulla stessa linea, resta piatto il FTSE Italia All-Share, con le quotazioni che si posizionano a 44.880 punti. Leggermente negativo il FTSE Italia Mid Cap (-0,41%); sulla stessa linea, in lieve ribasso il FTSE Italia Star (-0,22%). Tra i best performers di Milano, in evidenza Saipem (+2,66%), Nexi (+2,33%), Leonardo (+2,00%) e Mediobanca (+1,50%). I più forti ribassi, invece, si verificano su Ferrari, che continua la seduta con -1,63%. Tentenna Moncler, con un modesto ribasso dell'1,45%. Giornata fiacca per Azimut, che segna un calo dell'1,38%. Piccola perdita per Brunello Cucinelli, che scambia con un -1,15%. Tra i protagonisti del FTSE MidCap, Pharmanutra (+3,81%), Comer Industries (+1,60%), El.En (+1,46%) e Italmobiliare (+1,27%). Le peggiori performance, invece, si registrano su Ariston Holding, che ottiene -2,92%. Scivola Intercos, con un netto svantaggio del 2,33%. In rosso SOL, che evidenzia un deciso ribasso del 2,28%. Spicca la prestazione negativa di Ferragamo, che scende del 2,22%.|2025-11-25|https://finanza.repubblica.it/News/2025/11/25/seduta_poco_mossa_in_europa_a_milano_spicca_nexi-127/|repubblica.it
Francesca Cunsolo ha 56 anni e da 27 assiste con amore e dedizione la figlia Roberta diversamente abile dalla nascita, con diagnosi di encefalopatia epilettogena, tetraparesi ipotonica e gravissimo ritardo psicomotorio e per questo completamente non autosufficiente. Roberta deve essere imboccata, lavata e cambiata, portata in bagno, messa a letto, accudita in tutto e per tutto. Nonostante la sua disabilità, ha frequentato la scuola supportata da personale specializzato, ma raggiunta una certa età lo Stato ha deciso che non potesse più frequentarla, abbandonandola di fatto a sé stessa e caricando tutto sulle spalle della famiglia , racconta Francesca che vive in simbiosi con la figlia, svolgendo il ruolo di caregiver che al suo interno racchiude svariate competenze apprese per necessità visto che nessuna legge né riconosce né supporta queste persone. Uomini e donne che si ammalano più degli altri e che devono vivere più per i loro congiunti con disabilità che per sé stessi, sacrificando moltissimo. Sono un'educatrice professionale e per dieci anni ho lavorato, grazie all'aiuto di mio marito Massimo, oggi sessantenne, che però si è ammalato gravemente e non può più sostenermi. Alla fine ho dovuto abbandonare il lavoro per dedicarmi totalmente alle cure di mia figlia. Vivo con la speranza di essere riconosciuta, prima o poi, come caregiver dallo Stato italiano. Ma temo che morirò con questo desiderio , conclude Francesca che è socia dell'associazione nazionale 20 novembre 1989 Onlus ETS. Chissà se questa donna, e non solo lei, riuscirà a beneficiare dal contributo previsto dal disegno di legge presentato dalla ministra per la Disabilità Alessandra Locatelli. La bozza approderà in Consiglio dei ministri, appena approvata la legge di bilancio, per poi iniziare all'inizio dell'anno prossimo il suo iter di discussione in Parlamento. La domanda è più che lecita visto che il decreto ha molte criticità che hanno sollevato proteste da più parti. Innanzitutto la copertura è insufficiente perché i 250 milioni di euro stanziati bastano solo per 52 mila caregiver mentre in Italia sono oltre 7 milioni. Chi non vi rientra dovrà attendere. Chi riceverà il contributo economico, il cui importo sarà fino a 1200 euro ogni tre mesi a partire da 2027, non dovrà lavorare o guadagnare meno di 3 mila euro lordi l'anno e avere un ISEE sotto i 15 mila euro. Un provvedimento che, se resterà così, non aiuterà i caregiver che, da anni, aspettano una legge vera. La voce di Francesca e di tante altre famiglie dimostra che il riconoscimento dei caregiver non è una questione tecnica o burocratica, ma un tema di giustizia sociale e dignità umana. È tempo che lo Stato italiano compia un passo vero e coraggioso, mettendo finalmente al centro chi ogni giorno regge sulle proprie spalle il peso dell'assistenza e dell'amore , afferma Sebastiano Amenta, presidente dell'associazione 20 Novembre 1989, che ha chiesto un incontro ufficiale con la ministra Locatelli.|2025-11-25|https://palermo.repubblica.it/cronaca/2025/11/25/news/caregiver_familiari_disabili_legge_nazionale-425003549/|repubblica.it
Questo messaggio verrà visualizzato su un altro dispositivo/accesso e tu potrai continuare a leggere le notizie da qui. L'altro dispositivo/accesso rimarrà collegato a questo account. Puoi accedere con il tuo account su tutti i dispositivi che desideri, ma utilizzandoli in momenti diversi secondo il tuo piano di abbonamento.Perchè visualizzo questo messaggio? Perché tu o qualcun altro sta leggendo Corriere.it con questo account su più di due dispositivi/accessi. Il tuo attuale abbonamento permette di leggere Corriere.it solo su due dispositivi in contemporanea (computer, telefono o tablet).Come posso smettere di vedere questo messaggio? Se sei abbonato con un altro account accedi con le tue credenziali. Se siete in 2 o più che utilizzano lo stesso abbonamento, passa all'offerta Family e condividi l'abbonamento con altre due persone. Altrimenti, fai clic su Continua a leggere qui e assicurati di essere l'unica persona che visualizza Corriere.it con questo account.Non sai chi altro sta utilizzando questo account? Ti consigliamo di cambiare la tua password cliccando qui|2025-11-25|https://bergamo.corriere.it/notizie/cronaca/25_novembre_25/romano-di-lombardia-lavoratori-clandestini-e-tessuti-con-marchi-contraffatti-denunciata-la-titolare-e1ea0494-a7a1-4b01-b180-11f7a58d7xlk.shtml|corriere.it
Un operaio di 56 anni è morto questa mattina dopo essere stato travolto dal rimorchio di un mezzo pesante nel cortile di un'azienda di Chiusavecchia, nell'entroterra di Imperia. L'incidente è avvenuto poco prima delle 11 lungo la strada provinciale 30, che da Chiusavecchia porta nel comune di Lucinasco. L'allarme è stato lanciato alle 10,57 dal personale dell'azienda che per primo è intervenuto in soccorso dell'uomo. All'arrivo dei soccorsi per l'operaio non vi era più nulla da fare. Sul posto sono intervenuti il personale sanitario del 118 con i vigili del fuoco e poco dopo gli addetti dell'ufficio infortunistica sul lavoro dell'Asl 1 con i Carabinieri. L'incidente è avvenuto in un cortile pertinente alla ditta olivicola Fratelli Merano di Chiusavecchia e si trova per la precisione nel comune di Lucinasco. Per la provincia di Imperia è il sesto infortunio mortale dall'inizio dell'anno, un numero altissimo e preoccupante. L'ultima vittimaera stata un operaio di 58 anni, Rocco Trimarchi, dipendente del Comune di Ventimiglia, morto dopo che si era ribaltata la ruspa, mentre stava lavorando in località Villatella, sulle alture di Ventimiglia.|2025-11-25|https://genova.repubblica.it/cronaca/2025/11/25/news/imperia_travolto_dal_rimorchio_muore_un_operaio_di_56_anni-425003427/|repubblica.it
(Teleborsa) - In un recentissimo report, Barclays analizza le prospettive per il 2026 nel settore finanziario, combinando il quadro top-down delineato dagli economisti e dagli strateghi azionari di Barclays con le opinioni bottom-up degli analisti di settore. Il broker giunge alla conclusione che giocare all'attacco, privilegiando banche e società Div Fins (società finanziarie diversificate) rispetto alle assicurazioni, sia la strategia migliore per entrare nel 2026 . Secondo un approccio top-down, gli economisti di Barclays prevedono una crescita stabile del PIL reale dell'Area Euro (1,2% nel quarto trimestre del 2026 e 1,0% nel quarto trimestre del 2027), dopo aver raggiunto un picco leggermente superiore al trend dell'1,5% nel secondo semestre del 2026, grazie alla maggiore domanda interna . Inoltre si aspettano che la BCE mantenga i tassi invariati (senza ulteriori tagli) fino alla fine del 2027 e consenta ai portafogli APP/PEPP di defluire . Nel settore finanziario, a loro avviso, la combinazione di una crescita accelerata del PIL, un'inflazione contenuta e un tasso di interesse stabile della BCE al 2% favorisce le banche, in quanto supporta la traiettoria dei ricavi senza aumentare i rischi per la qualità degli asset . Secondo un approccio bottom-up, in base alle stime di Barclays, banche e Div Fins offrono una crescita dell'utile per azione (EPS) più elevata nel 2026, rispettivamente del 12% e dell'11% (sebbene più dipendente da fattori esogeni come tassi, PIL e livelli di mercato, che rappresentano rischi chiave da monitorare), rispetto alle assicurazioni, che si attestano al 7% . Inoltre, gli analisti ritengono che le banche siano sottovalutate, date le solide prospettive per le distribuzioni (rendimento totale al 7-8%) ; mentre le Div Fins hanno subito un de-rating relativo nel 2025, il che a nostro avviso è ingiustificato in un contesto di mercato, macro e normativo favorevole . Di conseguenza, essi intravedono margini di rivalutazione per entrambi i settori, a fronte di un limitato rialzo dei multipli di valutazione per le assicurazioni, in un momento in cui le possibilità di sorprese sugli EPS stanno diventando limitate . Gli analisti hanno una visione positiva su banche e società finanziarie diversificate, grazie a migliori assetti top-down e bottom-up all'inizio del 2026, uniti a un ulteriore margine di rivalutazione . Il team di Barclays Strategy ha mantenuto la categoria OW Banks e ha recentemente elevato la categoria Div Fins a OW . La crescita superiore degli EPS (sia organica che tramite M&A), osservano, è stata un tema chiave per la selezione dei titoli nei tre settori . Inoltre, l'autofinanziamento e la gestione del capitale rimangono fattori chiave sia nel settore bancario che in quello assicurativo, mentre la categoria Div Fins è prevalentemente trainata dalla crescita dei ricavi . I principali OverWeight nel settore finanziario, per Barclays, includono: Soc Gen (TP 65 euro), Lloyds (TP 100 sterline), ICG (TP 2910 sterline) e AXA (TP 47,5 euro). Tra i temi chiave da monitorare, Barclays ritiene che le M&A rimarranno centrali per tutti i settori finanziari (potenzialmente anche intersettoriali), considerando l'attenzione alla crescita e all'espansione e all'ottimizzazione di alcune attività . Nel frattempo, l'ascesa degli NBFI (intermediari finanziari non bancari) e del credito privato confonde sempre di più i confini tra i tre settori, modificando e potenzialmente intensificando le dinamiche competitive in alcune aree, oltre a creare ansia per la qualità degli asset e per i bilanci nel mercato . Infine, la regolamentazione potrebbe avere implicazioni sia negative (divario tra banche europee e quelle statunitensi potrebbe aumentare) sia positive (gradita semplificazione delle pratiche di vigilanza europee che si tradurrebbe in minori oneri), mentre l'instabilità politica potrebbe portare a nuove tasse bancarie .|2025-11-25|https://finanza.repubblica.it/News/2025/11/25/settore_finanziario_europeo_barclays_puntare_su_banche_e_div_fins_la_strategia_migliore_per_il_2026-121/|repubblica.it

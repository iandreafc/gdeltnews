Text|Date|URL
Il 20,2% delle donne ha subito violenza fisica: minacce, spinte, calci, schiaffi, pugni o peggio (dati Istat). Traumi e lesioni di natura apparentemente accidentale ma che una volta su tre sono provocati da un'aggressione. Parliamo di violenza domestica e anche quella che include comportamenti controllanti, coercitivi, minacciosi, fisici, psicologici, sessuali o economici all'interno di una relazione. Episodi che, se non riconosciuti, possono ripetersi e aggravarsi, fino a conseguenze drammatiche. Da tempo la dottoressa Erika Maria Viola, direttore UOC Ortopedia e Traumatologia dell'Ospedale di Cremona, lavora in Pronto Soccorso per intercettare quei segnali che le donne tendono a nascondere. Una specie di detective che indaga se c'è qualche cosa che non va. E ora il suo lavoro sarà la base per formare gli ortopedici su tutto il territorio nazionale. Iniziative preziose come quella dei Medici di medicina generale che puntano a diventare 'sentinelle' sul territorio. Professoressa Viola, questi progetti sono importanti. Come può intervenire un ortopedico di Pronto soccorso? L'ortopedico può avere un ruolo chiave, la traumatologia muscoloscheletrica è infatti il secondo ambito clinico più frequentemente coinvolto nei casi di violenza domestica. Ma, solo una minima percentuale di donne, in particolare con lesioni sospette, viene interrogata sulla possibile origine delle ferite, e, di queste, solo una su due riceve un supporto. Ancora più preoccupante è che solo una piccola percentuale di ortopedici e traumatologi dichiara di riconoscere con chiarezza le lesioni tipiche della violenza domestica, e di essere pronto ad approcciare la presunta vittima in un ambiente protetto per approfondire la reale anamnesi ed aiutarla a raggiungere la concreta consapevolezza della realtà e delle priorità . Per questo l'idea è di formare gli specialisti su tutto il territorio nazionale. La Commissione Pari opportunità della Società Italiana di Ortopedia e Traumatologia (Siot) ha deciso di lanciare la prima Campagna nazionale per la formazione di ortopedici e traumatologi a riconoscere le lesioni da violenza domestica tra i pazienti, spesso donne, ma anche bambini e anziani, che arrivano nei Pronto Soccorso degli ospedali. A partire da dicembre 2025, nei Pronto Soccorso degli ospedali di tutto il territorio nazionale sarà affisso un poster con l'immagine di una donna che sul palmo della mano ha un punto rosso, come segnale silenzioso di richiesta di aiuto. Il poster contiene un Qrcode con informazioni per gli specialisti per come riconoscere le fratture e quali sono gli strumenti giuridici che possono usare per denunciare nelle specifiche situazioni . Quanto è diffusa la violenza, secondo la sua esperienza in ospedale? Dopo il lock down per la pandemia abbiamo scoperto molte fratture sulle pazienti. La violenza è sempre più diffusa ma spesso le vittime non vogliono parlare. Eppure, denunciare è l'unico modo per salvarsi. Secondo una ricerca Usa, una parte delle donne uccise si era presentata in pronto soccorso nei due anni precedenti per una frattura alla tasta o agli arti o al tronco . Come specialisti cosa riuscite a vedere? Abbiamo una lista di segnali che è riconducibile a una frattura provocata da un atto violento. Una lista che deve rimanere riservata. Spesso si tratta di aggressioni a persone più fragili: donne, anziani, infanti. Sono fratture il più delle volte recenti. Madri di figli tossicodipendenti. Spesso c'è un'escalation della violenza: si incomincia a colpire con le mani e in un secondo momento con il martello. Ogni volta, dobbiamo fare un minimo di indagini per capire cosa è accaduto. Se il partner usa la destra, possiamo intuire se ha tirato la vittima per un braccio o meno e che tipo di segno può aver lasciato . 17 Aprile 2024 La salute 'fragile' delle donne vittime di violenza Cosa fate quando capite che c'è stata un'aggressione ma la vittima non vuole parlare? A quel punto, l'ortopedico si deve togliere il camice e cercare di coinvolgere in modo empatico il paziente. Bisogna parlare con il cuore in mano. Ci si isola con la persona e le si parla. In genere, se sono presenti più persone, la vittima si ritrae. Esistono ambienti sociali, dove le donne si nascondono di più e in quelli più deboli c'è spesso il problema della lingua. Per aiutarle, diamo loro questionari di autovalutazione. Per far emergere i problemi fra gli audiolesi, utilizziamo un filmato. Spesso le persone con handicap sono vittime di violenza. Il nostro è un complicato lavoro di persuasione. Prima di far intervenire le autorità, deve emergere la verità .|2025-11-25|https://www.repubblica.it/salute/2025/11/25/news/pronto_soccorso_ortopedici_violenze__nascoste__donne-424995786/
La Corte Suprema del Brasile ha votato per confermare l'incarcerazione dell'ex presidente Jair Bolsonaro, che è stato portato in prigione nel fine settimana per aver manomesso con un saldatore il braccialetto che portava alla caviglia per controllare il rispetto degli arresti domiciliari. Il giudice della Corte Suprema Alexandre de Moraes ha stabilito che Bolsonaro ha violato volontariamente e consapevolmente l'apparecchiatura di monitoraggio elettronico . Gli altri tre giudici della prima camera della corte hanno anch'essi votato per confermare la detenzione di Bolsonaro. Moraes ha ribadito che hanno potuto raccogliere indizi molto gravi di un possibile tentativo di fuga durante una veglia pianificata organizzata dal figlio di Bolsonaro fuori casa sua. Il giudice ha indicato la posizione dell'ambasciata americana vicina e il rapporto stretto di Bolsonaro con il presidente americano Donald Trump, suggerendo che potrebbe aver tentato di fuggire per chiedere asilo politico.|2025-11-25|https://www.repubblica.it/esteri/2025/11/25/news/brasile_corte_suprema_conferma_carcere_per_bolsonaro-425002581/
Brigitte Bardot è ricoverata da una decina di giorni all'ospedale Saint-Jean di Tolone, in Francia. Lo riportano diversi quotidiani locali. L'attrice, 91 anni, era già stata ricoverata lo scorso ottobre, prima di rientrare a casa a Saint-Tropez, dove si stava riprendendo. 23 Ottobre 2025 Durante quel ricovero, durato tre settimane e legato a un intervento chirurgico, Bardot aveva smentito le voci sulla sua morte circolate su alcuni social, rassicurando i fan e dicendo di stare bene. Non so - aveva scritto BB in un post su X - chi è quell'imbecille che ha lanciato questa sera la fake news sulla mia scomparsa, ma sappiate che sto bene e che non ho intenzione di congedarmi . Simbolo del cinema europeo e icona di libertà, Brigitte Bardot ha recitato in 45 film e inciso oltre 70 canzoni in una carriera durata appena 21 anni, prima di ritirarsi nel 1973 per dedicarsi interamente alla protezione degli animali con la fondazione che porta il suo nome. Solo poche settimane fa ha pubblicato BBcédaire, un libro-diario scritto tra il 2020 e il 2025, in cui raccontava pensieri, ricordi e battaglie della sua ultima fase di vita.|2025-11-25|https://www.repubblica.it/spettacoli/2025/11/24/news/brigitte_bardot_ricoverata_ospedale_tolone_attrice_91_anni-425002372/
Questo messaggio verrà visualizzato su un altro dispositivo/accesso e tu potrai continuare a leggere le notizie da qui. L'altro dispositivo/accesso rimarrà collegato a questo account. Puoi accedere con il tuo account su tutti i dispositivi che desideri, ma utilizzandoli in momenti diversi secondo il tuo piano di abbonamento.Perchè visualizzo questo messaggio? Perché tu o qualcun altro sta leggendo Corriere.it con questo account su più di due dispositivi/accessi. Il tuo attuale abbonamento permette di leggere Corriere.it solo su due dispositivi in contemporanea (computer, telefono o tablet).Come posso smettere di vedere questo messaggio? Se sei abbonato con un altro account accedi con le tue credenziali. Se siete in 2 o più che utilizzano lo stesso abbonamento, passa all'offerta Family e condividi l'abbonamento con altre due persone. Altrimenti, fai clic su Continua a leggere qui e assicurati di essere l'unica persona che visualizza Corriere.it con questo account.Non sai chi altro sta utilizzando questo account? Ti consigliamo di cambiare la tua password cliccando qui|2025-11-25|https://roma.corriere.it/notizie/cronaca/25_novembre_24/metromare-in-tilt-fulmine-colpisce-la-linea-ferrovia-di-ostia-interrotta-102a7ea3-bd4c-4bde-afcf-8a370ae18xlk.shtml
Altro che rinuncia: il dessert rimane una coccola, un momento di piacere cui non si può fare a meno. Lo conferma l'Osservatorio Sigep Natale, la lente d'ingrandimento con cui Italian Exhibition Group osserva il mercato in vista di Sigep – The World Expo for Foodservice Excellence, il salone internazionale dedicato a pasticceria, gelateria, panificazione, cioccolato, caffè e pizza, che si terrà alla Fiera di Rimini dal 16 al 20 gennaio 2026. I dati elaborati da Circana parlano chiaro: si va meno al ristorante o comunque nei locali di ristorazione (-0,6%) e si preferisce stare a casa. Ma il volume di vendita del comparto pasticceria cresce. Lo conferma Matteo Figura, esperto del settore Out of Home e direttore Foodservice di Circana Italia: Nell'ultimo anno nei cinque principali Paesi europei sono stati consumati 3,2 miliardi di dessert fuori casa. La categoria cresce del 6% in Europa e in Italia registra un +2,3%, a conferma che il dessert resta un piacere irrinunciabile, anche in un contesto di economie più prudenti. La tendenza Se panettone ormai fa rima con lampone di Lorenzo Cresci 02 Novembre 2025 Se panettone ormai fa rima con lampone Artigianalità e prezzi Oltre ai consumi cresce la ricerca di prodotti artigianali. Finalmente l'epoca della brioche riscaldata nel fornetto a colazione sembra appartenere a un periodo del nuovo millennio che piano piano sta per essere dimenticato. Aumenta la voglia di prodotti autentici e appena sfornati, la ricerca di ingredienti particolari e capaci di rinnovare l'offerta. Certo, senza dimenticare l'aspetto economico, perché dolce e caffè vedono i propri prezzi aumentare (a proposito, nel Canton Ticino, in Svizzera, è di queste ore la ricerca secondo cui il prezzo del cappuccino è schizzato a oltre 5,70 franchi, circa 6,10 euro). Per Marta Boccanera, maestra pasticciera romana e vicepresidente Apei, è importante raggiungere un equilibrio tra creatività e qualità, in un momento in cui il settore è messo alla prova dai rincari: L'aumento del costo delle materie prime, soprattutto del cioccolato, non ci aiuta, ma le persone continuano a cercare prodotti unici e sorprendenti. Per questo Natale abbiamo creato un panettone viola con farina integrale ricca di antociani (pigmenti naturali che si trovano in frutti e fiori), arricchito da un cremino al pistacchio e fragoline. Innovare mantenendo alta la qualità è la chiave, senza farsi tentare dalle occasioni dell'ultimo momento . Natale superfood Ma l'idea di assaggiare un prodotto genuino invoglia il consumo. Lo conferma allo stesso Osservatorio Sigep il maestro pasticciere veneto Luigi Biasetto, accademico Ampi e membro Relais Dessert: Nonostante il minor potere d'acquisto, il dolce resta un rifugio. A ottobre '25 si è registrato un +28% sui lievitati rispetto al '24 e all'estero i risultati sono straordinari: +28% a Parigi, +40% a New York, +80% a Hong Kong. Per il Natale 2025 presentiamo un panettone 'superfood' con farina integrale, semi, miele al timo e curcuma, insieme a una versione con ricotta, fichi e noci perfezionata attraverso lunghi test di invecchiamento . Denise Vagni, pasticciera rimineseinsiste su una nuova direzione del panettone, che rappresenti una degustazione sempre più personalizzata: La tendenza di quest'anno vede il panettone evolversi in un dessert più ricco e coinvolgente, capace di offrire un'esperienza multisensoriale. I clienti amano personalizzare la fetta con la sac à poche servita a parte e riempita con cremino di pistacchio, di nocciola o caramello salato: un gesto semplice che trasforma la degustazione e porta la tradizione in una dimensione più interattiva e creativa . Il libro della settimana Quando il panettone è un'arte tramandata di padre in figlia di Francesco Seminara 18 Novembre 2025 Quando il panettone è un'arte tramandata di padre in figlia Creatività internazionale Ma Sigep è un punto di riferimento internazionale, termometro delle tendenze italiane e non. Ecco così la parola a José Miguel Moreno, presidente della Confederación Española de Pastelería. Anche in Spagna il consumo natalizio si allunga e cresce la richiesta di prodotti da forno: il panettone è sempre più apprezzato e la variante al pistacchio è la più richiesta. Le famiglie acquistano in anticipo e aumentano gli ordini online, che stanno cambiando la stagionalità del nostro settore . Nuovi ritmi e nuove forme, quindi, come osserva Antonio Bachour, portoricano, World Best Pastry Chef nel 2018, nel 2019 e nel 2022: Le tendenze natalizie mostrano un ritorno ai sapori della tradizione, reinterpretati con tecniche moderne. I consumatori cercano gusti nitidi, texture leggere e presentazioni curate. Per il Natale 2025 lavoriamo su dolci che uniscono eleganza e memoria, come il tronchetto Golden Hour con castagna, miso-caramello e agrumi speziati, accanto a proposte che rileggono i classici con pralinato, cioccolato fondente, cranberry e frutta secca tostata .|2025-11-25|https://www.repubblica.it/il-gusto/2025/11/24/news/dessert_consumi_in_crescita_boom_di_panettoni-425001615/
ROMA – La nuova offerta di auto elettriche piccole e a buon mercato promossa dalla Commissione Ue quanto contribuirà alla crescita del mercato nei prossimi anni? Dal punto di vista quantitativo è difficile fare una previsione, visto che non si conoscono i dettagli del piano che dovrebbe portare all'avvento delle e-car europee, ma nel suo report Europe Small Electric Vehicle Market , anticipato a Repubblica Motore, ReportsInsights Consulting azzarda una previsione sui ricavi che questo nuovo mercato di veicoli elettrici piccoli ed economici dovrebbe generare nei prossimi 7 anni. Nel 2032 il mercato europeo di questi veicoli, secondo il report, arriverà a un valore di 4,3 miliardi di dollari, con una crescita del 125% rispetto agli 1,91 miliardi del 2025, ad un tasso di rendimento medio annuo del 12,3%. ReportsInsights Consulting precisa che l'iniziativa di Bruxelles potrebbe «accelerare la transizione verso la mobilità elettrica» e aiutare il Vecchio Continente a «raggiungere gli obiettivi climatici e preservare la competitività e i posti di lavoro all'interno della sua industria automobilistica, che è strategicamente vitale». All'impennata dei ricavi in Europa l'Italia contribuirà nel 2032 con 590 milioni di dollari di introiti, che rappresentano, rispetto ai 270 milioni del 2025, una crescita del 119%, mentre il rendimento medio previsto è dell'11,8%. Tra i quattro principali mercati Ue, il nostro Paese occupa nel segmento delle piccole vetture elettriche la terza posizione, dopo Germania (530 milioni di dollari di fatturato nel 2025 e 1,18 miliardi nel 2032) e Francia (380 milioni nel 2025 e 850 milioni nel 2032). Quarta in classifica è la Spagna (con 170 milioni di dollari nel 2025 e 380 milioni nel 2032). Un dato interessante è quello del Benelux, area che comprende Olanda, Belgio e Lussemburgo ed in cui la vendita di veicoli elettrici è ad oggi tra le più alte dell'Ue. Ma evidentemente a piacere sono prevalentemente le vetture premium più costose, visto che in quest'area le auto elettriche di piccole dimensioni nel 2025 hanno incassato appena 80 milioni di dollari e si prevede che raggiungeranno solo i 170 milioni nel 2032. Ma le auto elettriche piccole ed economiche non piacciono solo in Europa. Nei prossimi 7 anni, secondo ReportsInsights Consulting, la domanda crescerà in tutto il mondo, ad un tasso di rendimento medio del 12,1% e con ricavi che, dai 10,09 miliardi di dollari del 2025 passeranno a 24,56 miliardi nel 2032 (+143%). Il contributo maggiore arriverà dall'area Asia-Pacifico, che nel 2032 incasserà dalla vendita 11,27 miliardi di dollari (contro i 4,12 miliardi del 2025), con un tasso di rendimento medio del 15,2%. A seguire ci sarà il Nord America, con ricavi, tra 7 anni per 5,64 miliardi di dollari (2,67 miliardi nel 2025) e un rendimento medio dell'11,2%. L'Europa, pur con un rendimento superiore (12,3%) rispetto al Nord America, nella classifica mondiale occupa la terza posizione. Meno interessati all'acquisto di piccole vetture elettriche saranno invece gli abitanti dell'America Latina (i cui ricavi passeranno dagli 850 milioni di dollari del 2025 ai 2,18 miliardi nel 2032) e, soprattutto, dell'area Medio Oriente-Africa (che passerà da un fatturato di 540 milioni di dollari nel 2025 a 1,24 miliardi nel 2032). In generale, secondo lo studio di ReportsInsights Consulting, il mercato delle piccole vetture elettriche è «in tutto il mondo un segmento altamente dinamico e in rapida crescita» e in questo contesto l'iniziativa Small Affordable Cars messa in campo da Bruxelles rappresenta «una importante svolta strategica», perché «affronta direttamente l'attuale divario nella mobilità elettrica accessibile e di massa, un segmento in cui i produttori europei sono rimasti indietro, concentrandosi invece su modelli premium con margini più elevati». Ora invece potranno mettersi in gioco in un segmento «che attinge a milioni di consumatori alla ricerca di veicoli elettrici con un prezzo inferiore ai 25.000 euro». E questa espansione oltre ad accrescere vendite e produzione rilancerà anche la domanda di nuovi prodotti finanziari. Inoltre, ''il conseguente investimento di miliardi nella produzione locale di batterie e una spinta verso una regolamentazione semplificata proteggeranno l'intera filiera europea, creando un ecosistema solido e verticalmente integrato''.|2025-11-25|https://www.repubblica.it/motori/2025/11/24/news/piccole_e_bello_il_mercato_ue_delle_mini_auto_elettriche_crescera_del_125_in_7_anni_ecco_perche-425002556/
Le elezioni le vincono le persone. Non i partiti, come accadeva nel secolo scorso quando i partiti contavano più dei candidati, né le coalizioni. Le elezioni in questo tempo di personalizzazione della politica , come diciamo ormai da anni, le vincono appunto le persone giuste: quelle che i cittadini conoscono, di cui si fidano, che hanno radici nel loro territorio. Ma, non meno importante: quando trovi la persona che ti sembra quella giusta bisogna che tu la lasci fare secondo i suoi criteri. Se no, cosa l'hai scelta a fare. Se no, diventa un burattino nelle mani di un burattinaio (o, peggio, di molti) e gli elettori se ne accorgono. Che sì, certo, quello è il nome proposto sulla scheda ma che in realtà quella persona è condizionata gestita ricattata — scegliete il verbo di volta in volta più opportuno — da qualcun altro: di solito, da chi c'era prima. Non ci può essere nessun ricambio, nessun rinnovamento dunque nessuna speranza che le cose migliorino se le persone indicate sono manovrate, in qualche modo costrette a seguire i criteri di chi le ha scelte, a patto che rispondano a loro. Questo vale per tutto, per la politica, per gli affari, per i progetti culturali, per la tv. Poi, non è detto che le persone nuove debbano essere giovani, l'età è un dettaglio, e soprattutto non è detto, anzi è proprio sconsigliabile, che siano incompetenti come per molto tempo è stato invece in voga. Nuovi perché estranei ai meccanismi complessi di gestione: non funziona. Anche di questo i cittadini si accorgono. È andata meglio a Genova con Silvia Salis, ora in Puglia con Antonio Decaro e in Campania con Roberto Fico. In Veneto con Alberto Stefani, trentenne, nuova leva della Lega. Non è stato facile, anche questa volta, perché il sistema di pesi e contrappesi, di correnti, di alleanze e di personalismi è un terreno minato sul quale puoi sempre saltare in aria. Lasciare, invece, che chi corre lo faccia col suo stile, col suo metodo e con le sue intenzioni. Funziona, quando succede.|2025-11-25|https://www.repubblica.it/rubriche/invece-concita/2025/11/25/news/invece_concita_del_25_novembre_2025-425001907/

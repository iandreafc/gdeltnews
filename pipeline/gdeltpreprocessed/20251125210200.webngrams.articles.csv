Text|Date|URL
di Massimo Tedeschi Il rapporto è stato promosso da Intesa Sanpaolo e curato da Percorsi di Secondo Welfare, Laboratorio dell'Università degli Studi di Milano nato nel 2011. Il nuovo traguardo per una società solidale, meno ingiusta e più equa, si chiama oggi «welfare di iniziativa», e indica un sistema di protezione sociale capace di identificare tempestivamente i bisogni ed elaborare politiche mirate. Per far questo occorre però una radiografia aggiornata del territorio a cui ci si riferisce, occorre una mole di dati vasta e accurata, capace di restituire la mappa dei bisogni e delle risorse, di far intravedere le fragilità che si annunciano e i punti di forza che la società e le istituzioni sono in grado di esprimere. Brescia ora dispone di uno strumento del genere: è il rapporto OsservaBrescia 2025 promosso da Intesa Sanpaolo e curato da Percorsi di Secondo Welfare, Laboratorio dell'Università degli Studi di Milano nato nel 2011. Il report, presentato ieri nella sede di Intesa Sanpaolo per il sociale, in piazza Paolo VI, è frutto del lavoro di un team tutto al femminile: sotto la supervisione scientifica di Franca Maino hanno lavorato le ricercatrici Anastasia Rita Guarna, Chiara Lodi Rizzini e Alice Sofia Fanelli. Le ricercatrici non hanno lavorato in solitudine. Nel corso del 2025 è stato costituito un Tavolo di lavoro permanente in cui sono stati coinvolti 58 attori tra istituzioni locali, enti gestori delle funzioni socio-assistenziali, università, organizzazioni del Terzo Settore, Fondazioni, associazioni del mondo produttivo, sindacati, enti ecclesiastici e altre realtà locali significative del Bresciano. Il lavoro restituisce un quadro aggiornato di oltre cento indicatori sociali, economici, demografici e ambientali con l'obiettivo di favorire decisioni più informate e processi collaborativi di programmazione. Concludendo i lavori di ieri Andrea Forghieri, executive director di Intesa Sanpaolo per il Sociale, ha sottolineato: «Conoscere, condividere, agire sono i tre verbi che riassumono la filosofia di un'iniziativa che guarda al futuro con consapevolezza, radicata in un territorio generoso, capace di esprimere solidarietà e sviluppo inclusivo». Basta sfogliare le 185 pagine del rapporto per trovare numeri e notizie preziosi. Denatalità e invecchiamento della provincia di Brescia sono misurati compiutamente. Ogni 100 bambini fino a 14 anni si contano 184 over 65, mentre il tasso di fecondità è di 1,28 figli per donna. A mitigare invecchiamento e declino demografico contribuisce in modo significativo l'immigrazione. Brescia si conferma tra le province italiane con la maggiore incidenza di popolazione straniera (12%). Negli ultimi vent'anni, poi, la speranza di vita è aumentata: alla nascita ha raggiunto 82,5 anni per gli uomini e 86,6 anni per le donne, mentre a 65 anni si attesta rispettivamente a 20,5 e 23,4 anni. La povertà assume una chiara connotazione urbana. L'accesso alla casa è una delle sfide più critiche: a Brescia città il canone di locazione assorbe il 43,8% del reddito medio; nel capoluogo si registrano 79,6 provvedimenti di sfratto per morosità ogni 100.000 abitanti, a fronte di 31,8 nel resto della provincia. Ci sono anche bresciani che hanno bisogno di un aiuto per non provare la fame. E non sono pochi. Nel 2024 i beneficiari della Dispensa sociale, che distribuisce generi alimentari, in provincia di Brescia sono stati 43.723, corrispondenti a 5.847 nuclei familiari. Nella scolarità il quadro è ancora deficitario. Tra le persone di età compresa tra i 25 e i 39 anni, il 26,7% possiede un titolo di studio superiore al diploma, una quota inferiore sia alla media lombarda (34,6%) sia a quella nazionale (30,0). Quanto agli asili nido, nessun Ambito territoriale sociale ha ancora raggiunto l'obiettivo fissato dall'Unione Europea di garantire 45 posti nei servizi per la prima infanzia ogni 100 bambini entro il 2030. Considerando l'offerta complessiva di tutti i servizi 0-3 anni, la media provinciale si attesta a circa 27 posti ogni 100 bambini, con un valore massimo di 41,9 nell'Ambito di Brescia Città. E la condizione femminile? A Brescia le donne partecipano al mercato del lavoro in misura inferiore rispetto agli uomini: il loro tasso di occupazione è pari al 57,2%, contro il 77% di quello maschile. Sul fronte della violenza di genere, il numero di violenze sessuali denunciate alla polizia è aumentato negli ultimi dieci anni, raggiungendo nel 2023 un valore di 12,1 denunce ogni 100.000 abitanti. La spesa sociale complessiva in provincia? La voce più pesante è dedicata ai disabili (76 milioni di euro in tutti gli Ats della provincia) seguita da famiglie e minori (63 milioni), anziani (35 milioni), poveri e senza dimora (22 milioni), multi-problematicità (16 milioni), immigrati sinti e rom (5 milioni), dipendenze (0,4 milioni). Dati preziosi, che fanno discutere ma soprattutto consentono di provare a governare il futuro.|2025-11-25|https://brescia.corriere.it/notizie/cronaca/25_novembre_25/osservabrescia-2025-il-territorio-si-conferma-solido-ma-serve-un-nuovo-welfare-680c3c3b-750e-4481-945e-0fe798c0dxlk.shtml
(Teleborsa) - L'educazione finanziaria non è un tema accessorio: è il punto di partenza per permettere a ogni lavoratore di compiere scelte previdenziali realmente consapevoli. Cultura previdenziale e consapevolezza del futuro tenore di vita sono due facce della stessa medaglia. Non può esistere l'una senza l'altra. La previdenza non è solo finanza: è biografia e pianificazione di vita. Il nostro osservatorio ci restituisce un quadro molto chiaro. Il Fondo Pensione Nazionale BCC/CRA oggi è una realtà solida: gestiamo oltre 3 miliardi di euro per conto di più di 34.000 iscritti. Siamo il welfare integrativo di chi, per mestiere, gestisce il risparmio degli italiani . Lo ha dichiarato Giuseppe Longo, Direttore Generale del Fondo Pensione Nazionale per il Personale BCC/CRA, in occasione dell'evento 'Educazione finanziaria e previdenza complementare: l'importanza di conoscere e sviluppare le competenze e le conoscenze', promosso a Roma dall'Associazione Italiana Educatori Finanziari (AIEF). Eppure, su questo tema, vediamo ancora troppa inerzia. La cultura tecnica c'è, ma la cultura previdenziale, intesa come capacità di agire oggi per proteggere il domani, è un cantiere ancora aperto. Per colmare questo gap abbiamo dovuto rivoluzionare il nostro approccio basandoci su tre pilastri: informazione, comunicazione e formazione. Il nostro compito per il 2026 sarà far capire che un fondo pensione è non una 'tassa sul futuro', ma è l'unico strumento che permette di trasformare i risparmi di oggi in dignità per domani, investendo, tra l'altro, nell'economia reale del nostro Paese, chiudendo un cerchio virtuoso tra finanza, lavoro e territorio , conclude Longo.|2025-11-25|https://finanza.repubblica.it/News/2025/11/25/educazione_finanziaria_giuseppe_longo_fondo_bcc_cra_%E2%80%9Cessenziale_dotarsi_di_strumenti_per_decidere_il_proprio_futuro%E2%80%9D-241/
di Nicole Orlando La Novalis Open School: «Da parte nostra è tutto in regola, finiti sui giornali a sorpresa. Forse sono stati indirizzati alla nostra scuola da un'affinità di vedute in campo educativo. Famiglia nel bosco, la scuola bresciana finita nel caos mediatico: «Abbiamo solo esaminato la bimba, era idonea al passaggio alla terza elementare» / La Novalis Open School a Brescia Si sono ritrovati a sorpresa nel caos mediatico che circonda la vicenda della famiglia di Palmoli, in Abruzzo. Però, assicurano, «da parte nostra è tutto in regola». Il nome della Novalis open school di Brescia compare nell'ordinanza con cui il Tribunale per i minori dell'Aquila ha disposto l'allontanamento dei tre bambini che vivevano in un casolare nei boschi e la sospensione della responsabilità genitoriale nei confronti di Catherine Birmingham e Nathan Trevallion. La figlia maggiore della coppia ha infatti sostenuto nella scuola bresciana l'esame di idoneità annuale, un passaggio obbligato nei casi di istruzione parentale. «Abbiamo svolto il ruolo di scuola esaminatrice, con noi la bambina la scorsa estate ha svolto degli esami che consistono in una prova scritta di italiano e una di matematica oltre a un colloquio. La bambina è risultata idonea al passaggio alla terza elementare, quindi abbiamo emesso un regolare attestato che abbiamo poi inviato alla famiglia». Secondo quanto riportato dai giudici del Tribunale dei minori «i genitori hanno prodotto un certificato di idoneità alla classe terza per la maggiore, rilasciato dalla Novalis open school di Brescia. Non hanno esibito al Servizio sociale né prodotto in giudizio la dichiarazione annuale al dirigente scolastico della scuola più vicina sulla capacità tecnica o economica di provvedere direttamente all'insegnamento parentale». Inoltre «il certificato trasmesso in copia dal Servizio sociale non risulta previamente depositato presso la dirigenza scolastica competente per la vigilanza». A questo proposito, sottolineano dalla Novalis, «non sappiamo se il documento sia stato consegnato in ritardo dai genitori alla scuola vigilante , cioè l'istituto statale più vicino alla residenza della famiglia e a cui la bambina risulta iscritta pur se come non frequentante, oppure se sia stata la stessa scuola a non trasmettere l'attestato. Noi non abbiamo sentito nessuno, il tribunale non ci ha chiesto niente. Abbiamo solo trovato il nome della nostra scuola sui giornali». Le contestazioni mosse dai giudici «non riguardano il nostro operato», chiarisce l'istituto, che poi sottolinea come lo stesso ministro Valditara nelle scorse ore «abbia evidenziato che è stato rispettato l'obbligo scolastico». La Novalis open school, istituto paritario riconosciuto dal Ministero dell'Istruzione, comprende scuola dell'infanzia, primaria e secondaria di primo grado nella sede di Mompiano in città, oltre a un liceo artistico nel distaccamento di Gussago. Come si legge sul sito la scuola «ispirandosi ai principi didattici delle migliori pedagogie - steineriana, montessoriana, Reggio Children - adotta un metodo aperto, libero e attento alle esigenze educative del nostro tempo». E ancora: L'arte, la musica, il contatto con la natura e l'esperienza diretta, sono esigenze fondamentali del temperamento infantile: su questo presupposto si basa il programma della Novalis open school che, riconoscendo ogni bambino come una individualità irripetibile, ne vuole valorizzare le potenzialità». Con Catherine Birmingham e Nathan Trevallion «non ci sono stati contatti prima dell'esame di idoneità della figlia, non li conoscevamo. Forse sono stati indirizzati alla nostra scuola da un'affinità di vedute in campo educativo. Non lo sappiamo. Quello che sappiamo con certezza è che abbiamo rispettato le regole».|2025-11-25|https://brescia.corriere.it/notizie/cronaca/25_novembre_25/famiglia-nel-bosco-la-scuola-bresciana-finita-nel-caos-mediatico-abbiamo-solo-esaminato-la-bimba-era-idonea-al-passaggio-alla-63ef41c0-84e4-46df-8178-95deb43c5xlk.shtml
di Mara Rodella Presunte molestie alla alunna, durante una gita scolastica. La denuncia partì dalla psicologa della ragazza, sul telefono e sul pc dell'uomo vennero trovate le immagini della sedicenne. Avvocato penalista, ex insegnante di religione in una scuola superiore in città, 42 anni, al termine del processo in abbreviato è stato condannato a 4 anni e quattro mesi (un anno in meno rispetto a quanto chiesto dal pm Alessio Bernardi) per atti sessuali con una sua allieva all'epoca sedicenne — commessa in veste di educatore — oltre che per detenzione di materiale pedopornografico: la contestazione dice di 28mila file trovati nei suoi device. Lo stesso imputato, in aula, aveva respinto ogni addebito, parlando per oltre un'ora, ammettendo sì di essere stato iscritto ad alcune chat di Telegram, ma nelle quali sarebbero transitate migliaia e migliaia di immagini hot, una parte delle quali avrebbe riguardato «a mia insaputa» minorenni: «Ma mai bambini». Dalle foto, secondo la difesa e consulenza tecnica di parte alla mano, nemmeno si capirebbe se i protagonisti sono maggiorenni o meno. Quanto alle presunte molestie alla alunna, durante una gita scolastica, il professore ha sempre negato con fermezza non soltanto di averla indotta a credere che non ci fosse nulla di male o di illecito, ma proprio qualsiasi approccio intimo. «Non ho fatto nulla». Tanto che la difesa ha più volte ricordato che nella stanza, al momento dei fatti, ci fossero altre compagne, che «di nulla si sono accorte». Di tutt'altro avviso la Procura. A innescare l'inchiesta, condotta dalla squadra Mobile tra il 2023 e il 2024, era stata la segnalazione di una psicologa che all'epoca seguiva la ragazzina — parte civile nel processo con i genitori — in un momento di fragilità. Durante la perquisizione, gli agenti sequestrarono telefoni e pc del docente e trovarono i messaggi scambiati con l'alunna e i file multimediali che la ritraevano. «Una sentenza ingiusta», si limitano a commentare i legali del 42enne, gli avvocati Giovanni Frattini e il collega Domenico Servillo. Le motivazioni della sentenza tra novanta giorni.|2025-11-25|https://brescia.corriere.it/notizie/cronaca/25_novembre_25/sesso-con-allieva-minorenne-e-file-pornografici-condanna-a-4-anni-e-4-mesi-per-l-avvocato-bresciano-che-insegnava-religione-87e6ee61-f698-4aac-9596-c54fe2615xlk.shtml

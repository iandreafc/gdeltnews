Text|Date|URL
scuole di ottenere un rimborso del 90% per tutti quegli istituti che acquistano abbonamenti a quotidiani, periodici e riviste di settore, anche in formato digitale. L'abbonamento di «A Scuola con il Corriere» è perfettamente conforme ai requisiti Leggere, informarsi, capire il mondo che ci circonda diventa ogni giorno più semplice per docenti e innovazione iscriviti alla newsletter di Login Il Dipartimento per l'informazione e l'editoria ha pubblicato il bando che consente alle scuole di ottenere un rimborso del 90% per tutti quegli istituti che acquistano abbonamenti a quotidiani, periodici e riviste di settore, anche in formato digitale. I requisiti per quest'anno scolastico rendono l'abbonamento di «A Scuola con il Corriere»perfettamente conforme ai requisiti per il rimborso: il contributo, infatti, è previsto per chi ha acquistato (o acquisterà) un abbonamento a quotidiani sia cartacei sia (appunto) digitali. Una sinergia, quella fra l'abbonamento del Corriere dedicato alle scuole e il bando, che rende l'informazione veramente accessibile a tutti. Come partecipare al bando Possono aderire all'iniziativa del Dipartimento per l'informazione e l'editoria tutte le scuole statali e paritarie di ordine e grado che abbiano comprato un abbonamento fra il 1° settembre 2025 e il 28 febbraio 2026 e se la spesa è stata riconosciuta utile a fine didattico con una delibera del Collegio dei docenti. La domanda per il rimborso, che potrà essere inviata a partire dal 10 dicembre 2025 fino a 16 marzo 2026, dovrà essere presentata per via telematica al Dipartimento per l'informazione e l'editoria. Le specifiche modalità per inviare la richiesta saranno condivise dal ministero dell'Istruzione e del Merito. Con un fondo complessivo di due milioni di euro destinati alle scuole (che, se sarà superato dalle domande, verrà ripartito proporzionalmente fra gli aventi diritto), il contributo alla spesa copre senza limiti fino al 90% del costo dell'abbonamento. Il bando di quest'anno, insomma, si conferma un'evoluzione rispetto a quelli pubblicati fino al 2023. Fino ad allora, infatti, il rimborso copriva sì il 90% della spesa, ma con un tetto massimo di 900 euro. E potevano partecipare solo le scuole che avevano scelto un abbonamento a periodici e riviste, escludendo così i quotidiani (e il mondo digitale). Un cambiamento netto rispetto al passato: adesso il bando si apre senza limiti a tutta l'informazione, anche quella digitale. Cos'è «A Scuola con il Corriere» e come ci si abbona «A Scuola con il Corriere» è l'iniziativa pensata per le scuole per portare l'informazione di qualità e verificata direttamente in classe. Un'offerta che comprende ogni sfaccettatura delle notizie. Dai contenuti completi di Corriere.it — le notizie aggiornate minuto per minuto, ma anche i video e i podcast — all'Archivio storico per scoprire la storia dell'Italia e del mondo tramite le pagine del quotidiano a partire dal 1876. Dalle «Le Lezioni», una serie di video pensati per la scuola e realizzati dalle grandi firme e dai maggiori esperti fino ai percorsi di e-learning per promuovere una cittadinanza attiva, responsabile e (appunto) informata. L'informazione arriva in classe con «A Scuola con il Corriere», l'abbonamento a notizie e Approfondimento Per accedere all'informazione completa del Corriere sono disponibili tre modalità. Innanzitutto tramite le classi digitali di Google Classroom. Abbonandosi a Google Workspace for Education Plus — che è acquistabile tramite i quattro partner ufficiali, cioè Basco Bazar 2, C&C, C2 e Mr Digital — le scuole mettono a disposizione l'offerta del Corriere a tutti gli insegnanti e a tutti gli alunni. È possibile abbonarsi e accedere ai contenuti d'informazione online anche tramite la piattaforma di didattica all'avanguardia di BricksLab. Oppure, in alternativa, con l'accesso sicuro e illimitato tramite dominio scolastico, cioè usando le credenziali di Google, Microsoft o Apple attivate per l'istituto. Per ricevere supporto nell'attivazione tramite dominio scolastico e sul bando del Dipartimento per l'informazione e l'editoria, i partner possono aiutare le scuole che vogliono accedere ai contenuti del Corriere usando l'accesso con il dominio scolastico. Contattate a questi indirizzi i partner per maggiori informazioni: Basco Bazar 2: info@bascobazar2.it C2 Group: maggiori informazioni: Basco Bazar 2: info@bascobazar2.it C2 Group: https://www.c2group.it/contatti/ric C&C: https://www.cec.com/contatti Mr Digital: info@mrdigital.it Per non perdere le ultime novità su tecnologia e innovazione iscriviti alla newsletter di Login|2025-11-25|https://www.corriere.it/tecnologia/25_novembre_25/leggere-e-utilizzare-il-corriere-a-scuola-e-ancora-piu-semplice-e-uscito-il-bando-che-rimborsa-gli-abbonamenti-b2e3642f-338e-40d3-892b-909d4a163xlk.shtml
di Giulia Taviani Il giovane avrebbe ucciso prima il nonno, con il fucile, e poi la madre, simulando un naufragio e un «miracoloso» salvataggio con una zattera gonfiabile. Un documentario di Netflix ricostruisce la vicenda Quando ha cinque anni, a Nathan Carman viene diagnosticata la sindrome di Asperger. Una quindicina di anni dopo il nonno John Chakalos, ricco imprenditore immobiliare con un patrimonio di quasi 30 milioni di dollari, viene trovato morto nella sua casa nel New Hampshire. Tre anni dopo la madre Linda Carman scompare durante una battuta di pesca. La barca su cui si trova con Nathan affonda «improvvisamente». Il ragazzo verrà ritrovato dopo otto giorni su una zattera alla deriva. Nel 2023, a 29 anni e a due mesi dal processo per il presunto omicidio della donna, Nathan si toglierà la vita in carcere. Le zie materne lo ritengono colpevole sia dell'omicidio della madre che di quello del nonno; anche se di fatto non è mai stato condannato per nessuno dei due. La sua storia è raccontata nel nuovo documentario Netflix Il mistero della famiglia Carman. Il cavallo regalato dal nonno Nathan Carman nasce nel 2014 e cresce in Connecticut come figlio unico di Linda e Clark Carman. I genitori divorziano quando lui è ancora piccolo e lui rimane a vivere con la madre. A cinque anni gli viene diagnosticato un disturbo dello spettro autistico (sindrome di Asperger). John Chakalos,il padre di Linda, è un uomo autoritario e irascibile, ma ha un debole per il suo primo nipote, tanto da contribuire economicamente al suo sostegno pagandogli gli studi, un appartamento dove vivere da solo, e perfino un cavallo. Eppure Linda, il cui rapporto con il padre è sempre stato teso, non vuole che l'uomo si intrometta nella cura di Nathan, soprattutto perché non sembra considerare che Nathan ha un disturbo. Dietro al comportamento di Chakalos c'è una spiegazione: da giovane la sua gemella ha subito l'elettroshock dopo un ricovero per una forte depressione, pratica che John considerava «deplorevole». Per questo motivo ora si opponeva a qualsiasi terapia decidessero di sottoporre a Nathan. Il ricovero in psichiatria Durante l'adolescenza il comportamento di Nathan peggiora, soprattutto dopo la perdita del suo amato cavallo. Si tratta di un grave lutto che lo porta a chiudersi in sé stesso. Nathan si ritira a vivere nel camper di dieci metri quadrati di proprietà di Linda. Inizialmente rientra in casa solo per mangiare, poi le cose peggiorano e il ragazzo si isola sempre di più, arrivando perfino a urinare nelle bottiglie pur di non uscire dal camper. I genitori decidono di affidarsi a un centro di cura: una notte viene portato via e ricoverato in un ospedale dello Utah. Durante quel periodo il rapporto con la madre si incrina. In una lettera al suo parroco, ladescrive come una bulla che vuole «un figlio autistico che sbavi in salotto e a cui cambiare il pannolino». Quando viene dimesso, però, ha un crollo nervoso, e quindi viene ricoverato nel reparto psichiatrico del Middlesex Hospital a Middtown. Quindi, nonostante dovesse restare da solo, il nonno continua ad andare a trovarlo, cosa che infastidisce molto Linda. Uscito dall'ospedale Nathan si rifiuta di vivere con la madre, che continua a vedere come colei che vuole solo rinchiuderlo in un centro, così il nonno lo porta prima a vivere a casa di un cugino e poi gli compra un appartamento. Nathan Carmen, morto in carcere prima del processo: la sindrome di Asperger, l'omicidio del nonno, quello della madre e il misterioso soccorso in mare / Nathan con il nonno La barca manomessa Due settimane dopo l'incidente, il ragazzo fa richiesta di risarcimento alla compagnia assicurativa per la barca scomparsa per un totale di 85 mila dollari. La compagnia però decide di avviare delle indagini e scopre che alcuni testimoni lo aveva visto manomettere la nave prima di uscire con Linda. Alla richiesta, quindi, segue un processo. La compagnia decide infatti di fare causa a Nathan per la richiesta di risarcimento, e vince: secondo il giudice, è stato lui stesso a effettuare le riparazioni difettose all'imbarcazione. La sentenza spinge l'Fbi a indagare su un suo ruolo nella scomparsa della madre. Il diabolico piano di Nathan Carman Dopo sei anni di indagini, Nathan viene accusatodi aver messo in piedi un piano a lungo termine e ben calcolato per assicurarsi di essere il beneficiario della fortuna di suo nonno. Sarebbe stato lui, quindi, a causare la morte della madre Linda. Secondo le ricostruzioni, avrebbe ucciso la madre poco dopo essere partito e poi si sarebbe diretto verso sud, dove sapeva che la Guardia Costiera non lo avrebbe cercato. Dopodiché, verso la fine della settimana, è tornato in mare aperto, ha affondato la barca appena individuato il mercantile, ed è salito sulla zattera, dove sarebbe rimasto per poche ore, non per tutti quei giorni. Purtroppo, né la barca né il corpo di Linda verranno mai ritrovati, quindi non è possibile stabilire questa ipotesi con certezza. Il processo e la morte in carcere Il processo per omicidio viene fissato per l'ottobre 2023, ma non si celebrerà mai. Il 15 giugno di quell'anno, infatti, Nathan si suicida in carcere, impiccandosi con i suoi lacci delle scarpe. Da quel momento, cadono tutte le accuse penali a suo carico. Linda Carman è stata dichiarata legalmente morta solo nel 2023, dato che il suo corpo non è mai stato ritrovato. L'omicidio di John invece, è ufficialmente classificato come caso irrisolto.|2025-11-25|https://www.corriere.it/esteri/25_novembre_25/nathan-carman-mistero-famiglia-piano-diabolico-e5c5904e-8755-457f-9a4f-3552ee64fxlk.shtml
di Chiara Amati La stagione del Teatro alla Scala 2025-2026 si aprirà il 7 dicembre prossimo con l'opera «Una lady Macbeth del distretto di Mcensk» di Dmitrij Šostakovič, diretta da Riccardo Chailly. A seguire la cena di gala con un altro maestro d'eccezione: lo chef due stelle Michelin (più la verde) Davide Oldani Lo chef Davide Oldani firmerà il menu del dopo Scala, la cena di gala che segue la prima milanese / Davide Oldani con Evelina Rolandi La voce circolava da un po', ora è certa: Davide Oldani, due stelle Michelin e stella verde per la sostenibilità al ristorante «D'O» di Cornaredo, in provincia di Milano, firmerà il menu del dopo Scala, il rito gourmand che accompagna una delle serate più iconiche della cultura italiana. L'annuncio verrà ufficializzato domani, nel corso di una conferenza stampa che suggellerà l'incontro tra la grande musica e una delle firme più solide e riconoscibili della cucina d'autore. La scelta, quella dello chef milanese, classe 1967, allievo di Gualtiero Marchesi, non stupisce. Oldani ha alle spalle una storia lunga decenni: il ristorante «D'O» nasce nel 2003 dalla coerenza ostinata di un cuoco che ha saputo rivoluzionare il panorama gastronomico senza clamori. All'epoca gli chef restavano per lo più dietro le quinte e la ricerca sull'ingrediente era territorio di pochi pionieri. In quel panorama, Oldani riuscì a distinguersi con un'idea in apparenza semplice: la Cucina Pop, destinata a diventare la cifra del suo percorso. Un concetto che non ha mai abbandonato e che, anzi, ha sviluppato mentre il mondo della gastronomia cambiava a ritmo crescente. «Il Pop è un modo di essere, di vivere e poi di cucinare – ha più volte dichiarato –. La vita è un insieme di ingredienti che compongono la nostra ricetta personale». Il tempo gli ha dato ragione. Il 2021 è stato un anno decisivo per Oldani con la Guida Michelin Italia che lo ha premiato con la stella verde per la sostenibilità – dedicata nel suo caso all'attenzione verso i giovani e il territorio – e con la seconda stella rossa, arrivata 17 anni dopo l'apertura del «D'O». Emozionato, Oldani aveva spiegato la sua filosofia: quella, cioè, di «investire sui giovani, garantire turni sostenibili e promuovere un equilibrio vita-lavoro, rifiutando l'idea che un grande cuoco debba lavorare 15 ore al giorno». E proprio il tema della sostenibilità «umana» fu al centro della conferenza Michelin, sostenuto da altri colleghi come Matteo Metullio. Sulla stella rossa, invece, Oldani disse che equivaleva a «una laurea ad Harvard», ricordando quando fu invitato dall'università per presentare il «D'O» come modello di ristorante accessibile, seppur stellato. Il 2024 lo ha visto tra i protagonisti di Casa Italia, alle Olimpiadi di Parigi, con un menu tricolore pensato per attraversare idealmente il Paese da Nord a Sud. «È motivante – aveva dichiarato – porto con me alcuni dei miei ragazzi, gli stessi di Rio». L'incontro con atleti, personalità e giovani calciatori «colti» come Barella, guarda caso interista, ha rafforzato la sua fiducia nelle nuove generazioni. Dentro questo percorso umano e professionale così articolato, la chiamata di chef Oldani al dopo Scala assume un peso particolare: non soltanto un incarico prestigioso, ma il riconoscimento di una cucina capace di essere colta senza arroganza, elegante senza distanza, Pop senza banalizzazioni. Un nuovo tassello nella storia di uno chef che ha costruito la sua forza sulla misura, sulla coerenza e sulla capacità di parlare a tutti. Con garbo, rispetto e prossimità. Per ricevere tutte le notizie più imperdibili del mondo food iscriviti alle newsletter di COOK|2025-11-25|https://www.corriere.it/cook/25_novembre_25/lo-chef-davide-oldani-firmera-il-menu-del-dopo-scala-la-cena-di-gala-che-segue-la-prima-milanese-di-sant-ambrogio-20e0269c-3bd6-491d-a5e3-4d93e12fdxlk.shtml
Le delegazioni — quella americana, quella ucraina e le varie rappresentanze europee — hanno lasciato Ginevra di mattina. È tornato a Roma l'inviato italiano, l'ambasciatore Fabrizio Saggio. «Attendo un briefing completo entro sera», ha fatto sapere Zelensky. Dalla stanza sono usciti solo due fogli di carta: uno ce l'ha Marco Rubio, il segretario di Stato Usa, l'altro Andriy Yermak, il braccio destro di Zelensky, lambito dallo scandalo corruzione. E già questo dimostra sotto quale costrizione negozi l'Ucraina. Qualcosa, però, di come sia andata — tra la missione Usa in collina e il sottostante hotel Intercontinental, sede di storici negoziati dove alloggiavano tutti — sta filtrando. I piani non sono più due, ma è un'unica bozza. Sono state recepite alcune varianti europee ed è a questo «framework» (quadro) che poggia sulle «fondamenta» dei 28 punti, per usare le parole di Rubio, che ora lavoreranno i negoziatori da casa (leggi sul sito del Corriere il racconto della nostra inviata a Ginevra).|2025-11-25|https://www.corriere.it/il-punto/america-cina/25_novembre_25/la-diplomazia-del-sushi.shtml
Questo messaggio verrà visualizzato su un altro dispositivo/accesso e tu potrai continuare a leggere le notizie da qui. L'altro dispositivo/accesso rimarrà collegato a questo account. Puoi accedere con il tuo account su tutti i dispositivi che desideri, ma utilizzandoli in momenti diversi secondo il tuo piano di abbonamento.Perchè visualizzo questo messaggio? Perché tu o qualcun altro sta leggendo Corriere.it con questo account su più di due dispositivi/accessi. Il tuo attuale abbonamento permette di leggere Corriere.it solo su due dispositivi in contemporanea (computer, telefono o tablet).Come posso smettere di vedere questo messaggio? Se sei abbonato con un altro account accedi con le tue credenziali. Se siete in 2 o più che utilizzano lo stesso abbonamento, passa all'offerta Family e condividi l'abbonamento con altre due persone. Altrimenti, fai clic su Continua a leggere qui e assicurati di essere l'unica persona che visualizza Corriere.it con questo account.Non sai chi altro sta utilizzando questo account? Ti consigliamo di cambiare la tua password cliccando qui|2025-11-25|https://www.corriere.it/esteri/25_novembre_25/trump-pronto-ad-accogliere-i-windsor-invito-regale-a-washington-per-la-primavera-2026-858b065f-e6f5-4cbb-aa99-6be04af29xlk.shtml
Questo messaggio verrà visualizzato su un altro dispositivo/accesso e tu potrai continuare a leggere le notizie da qui. L'altro dispositivo/accesso rimarrà collegato a questo account. Puoi accedere con il tuo account su tutti i dispositivi che desideri, ma utilizzandoli in momenti diversi secondo il tuo piano di abbonamento.Perchè visualizzo questo messaggio? Perché tu o qualcun altro sta leggendo Corriere.it con questo account su più di due dispositivi/accessi. Il tuo attuale abbonamento permette di leggere Corriere.it solo su due dispositivi in contemporanea (computer, telefono o tablet).Come posso smettere di vedere questo messaggio? Se sei abbonato con un altro account accedi con le tue credenziali. Se siete in 2 o più che utilizzano lo stesso abbonamento, passa all'offerta Family e condividi l'abbonamento con altre due persone. Altrimenti, fai clic su Continua a leggere qui e assicurati di essere l'unica persona che visualizza Corriere.it con questo account.Non sai chi altro sta utilizzando questo account? Ti consigliamo di cambiare la tua password cliccando qui|2025-11-25|https://www.corriere.it/spettacoli/25_novembre_25/orietta-berti-a-belve-osvaldo-non-ha-detto-si-al-mio-matrimonio-e-stato-al-bano-e-ricorda-il-biglietto-di-addio-di-tenco-mi-b7ca335c-d1ee-43d0-9baf-6ed48c23dxlk.shtml

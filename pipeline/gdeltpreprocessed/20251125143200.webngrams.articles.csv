Text|Date|URL
Paura nella tarda serata di ieri sulla strada provinciale 581, tra Martina Franca e Massafra (Taranto), dove una vettura in transito con a bordo una coppia è finita contro alcuni bovini che stazionavano sulla carreggiata. L'urto, estremamente violento, ha provocato il ferimento della passeggera e la morte di tre animali. Il tratto risultava completamente privo di illuminazione e il conducente non si sarebbe accorto in tempo della presenza degli animali, improvvisamente comparsi al centro della strada. Dopo l'impatto, parte della mandria si è dileguata nell'area boschiva adiacente. La donna è stata trasferita in ospedale per le cure del caso, ma le sue condizioni non desterebbero preoccupazione. Illeso, seppur visibilmente scosso, il conducente dell'auto. Sul luogo dell'incidente sono intervenuti gli agenti della polizia locale di Martina Franca e i vigili del fuoco. La strada provinciale 581 è stata temporaneamente interdetta al traffico e ha registrato forti rallentamenti per consentire le operazioni di soccorso, la messa in sicurezza e la rimozione del veicolo e degli animali.|2025-11-25|https://bari.repubblica.it/cronaca/2025/11/25/news/martina_franca_auto_travolge_bovini_fermi_strada_buia_ferita_donna_morti_tre_animali-425003273/
La materia va analizzata in punta di diritto. Perché si annida in un gioco di rimandi a leggi e a correzioni del testo inizialmente licenziato il motivo per cui alcuni tra i big siano stati esclusi dall'assegnazione dei seggi alla Regione, nonostante abbiano raggranellato voti a magliaia. Ballando sulla soglia del 4 per cento che avrebbe consegnato, da testo di legge, lo scranno al palazzo di via Gentile. Non è andata così, ad esempio, a Nichi Vendola, capolista di Avs, catalizzatore di quasi 10mila preferenze – 9.698, per la precisione – sui 54mila voti di Avs. Numeri che a una lettura superficiale sarebbero stati bastevoli a raggiungere la soglia di sbarramento del 4 per cento. E che invece consegnano una percentuale lievemente inferiore – del 3,86 – testo di legge alla mano: perché, qui il fulcro, i voti della lista devono essere rapportati non ai voti complessivi conseguiti da tutte le liste, bensì al totale dei voti conseguiti dai candidati presidente. Chi sono gli esclusi eccellenti in Puglia: fuori Vendola, Amati, Stea e Patruno tra gli altri di Pierfrancesco Albanese e Vincenzo Pellico 25 Novembre 2025 Il nodo è stato sciolto dai giudici amministrativi – prima il Tar e, in seconda battuta, il Consiglio di Stato – in un precedente della tornata elettorale del 2020. In quel caso, a nutrire il dubbio sui conteggi effettuati dall'ufficio elettorale erano stati dei rappresentanti del gruppo di liste Senso Civico – Un nuovo Ulivo per la Puglia . Secondo i calcoli dei ricorrenti, il gruppo di liste (che aveva totalizzato 69.699 voti) avrebbe ottenuto una percentuale del 4,16, sufficiente a scavallare la soglia di sbarramento, e non – come attestato dall'ufficio elettorale – del 3,76 per cento, che li tagliava fuori dalla ripartizione dei seggi. In questa occasione, il Tar, con il sigillo del Consiglio di Stato, nel respingere il ricorso, fa esplicito riferimento alla norma regionale così' come novellata nel 2015. E afferma che l'ufficio centrale regionale determina le percentuali delle cifre elettorali di ciascun gruppo collegato in coalizione, di ciascuna coalizione di gruppi e dei singoli gruppi non collegati ad altri rapportando la cifra elettorale da ciascuno conseguita al totale dei voti validi conseguiti nella regione (…) determinandoli in rapporto alla somma delle cifre elettorali conseguite da ciascun candidato presidente in tutte le circoscrizioni . In buona sostanza, essendo state tante le preferenze espresse unicamente per Antonio Decaro – senza estendere il voto alle liste a lui collegate – il rapporto tra questa cifra (i numeri di Decaro e gli altri candidati presidente) e quella riguardante le preferenze di lista si è ampliato: cosicché, ad esempio, nel caso di Avs il rapporto con il numero superiore delle preferenze di tutti i candidati presidente, chiaramente schizzate in altro grazie al conclamato successo di Decaro, vicine al milione le sue preferenze, ha fatto abbassare sotto la soglia del 4 per cento il dato della lista di Nichi Vendola. Che, a conti fatti, è dunque stato estromesso dall'assegnazione dei seggi. In pratica, qualora i voti espressi unicamente a favore di Decaro fossero stati inferiori, e se l'elettorato avesse privilegiato le singole liste, il rapporto si sarebbe assottigliato, probabilmente consentendo ad Avs di raggiungere lo sbarramento. La legge regionale del 2015 – afferma Michele Troisi, professore di Istituzioni di diritto pubblico all'Università del Salento - è stata contestata sin dalla genesi, in quanto in nome di una presunta maggiore governabilità ha sfavorito le piccole realtà rendendo più complicato l'accesso al Consiglio regionale, intervenendo poi direttamente sulle soglie di sbarramento e suscitando una polarizzazione a vantaggio dei grandi partiti . Frutto dunque di una legge varata proprio agli sgoccioli del secondo mandato vendoliano. Ironia della sorte.|2025-11-25|https://bari.repubblica.it/cronaca/2025/11/25/news/vendola_amati_bottalico_seggi_puglia_sistema_resti_soglia_mobile-425003629/
Avrebbe teso una trappola a una ragazza di 20 anni, avvicinata nelle strade di Galatina (Lecce) con la scusa di poterla ospitare in casa con la sua famiglia. Salvo scoprire, che in quell'abitazione non c'era nessuno. E così, sarebbe stata sequestrata e poi violentata. Agli arresti, nei giorni scorsi, è finito Francesco Piccolo, 48enne, ex maresciallo dell'Aeronautica militare, già ai domiciliari dove stava scontando una pesante condanna per precedenti episodi di violenza sessuale. Gli ultimi fatti, invece, risalgono alla sera del 17 novembre scorso quando una ragazza di 20 anni si è presentata negli uffici del Commissariato per raccontare di essere stata vittima di violenza sessuale per mano di uno sconosciuto. I poliziotti hanno immediatamente accompagnato la ragazza in ospedale dove è stata presa in cura dal personale medico e infermieristico che ha attivato il protocollo previsto per casi di violenza. Dimessa il giorno dopo, la ragazza ha presentato querela negli uffici della polizia raccontando di aver cercato casa nelle strade del centro storico di Galatina. Qui sarebbe stata avvicinata da un uomo che, con una banale domanda, dapprima l'avrebbe approcciata carpendone alcune informazioni. Poi, si sarebbe reso disponibile ad aiutarla dicendole di avere a disposizione, nella casa dove viveva con gli anziani genitori e un nipote, una stanza libera, e che i suoi genitori sarebbero stati felici di conoscerla anche subito. I due si sono così incamminati verso questa casa dove però la giovane, una volta entrata, ha effettuato l'amara sorpresa: all'interno non c'era nessuno. L'uomo, dopo aver chiuso a chiave la porta e trattenuto con sé la chiave, avrebbe minacciato la 20enne di farle del male e dopo averle sequestrato anche il cellulare, avrebbe abusato di lei. Gli investigatori, raccolta la descrizione dell'uomo e dei luoghi, hanno subito nutrito sospetti su Piccolo, già noto alle forze dell'ordine, e – come detto – ai domiciliari per simili fatti. Grazie alle informazioni acquisite, sono state acquisite registrazioni degli impianti di videosorveglianza. Visionando i filmati, i poliziotti sono riusciti a identificare il presunto responsabile delle violenze. Alla luce degli elementi emersi, il Tribunale di sorveglianza ha sospeso la misura alternativa ordinando e disponendo l'accompagnamento dell'ex militare nel carcere di Borgo San Nicola. Attualmente il 48enne è indagato per violenza sessuale, sequestro di persona e rapina, nonché resistenza e minaccia a pubblico ufficiale, accusa quest'ultima cristallizzata dagli atteggiamenti assunti mentre gli agenti cercavano di ammanettarlo. Nella giornata dedicata alla lotta contro la violenza di genere, - si legge in una nota diramata dalla questura di Lecce - corre l'obbligo di puntare i riflettori sull'attività svolta sotto il profilo della prevenzione e della repressione del fenomeno con l'emissione di 95 ammonimenti nel 2025, un trend in costante crescita .|2025-11-25|https://bari.repubblica.it/cronaca/2025/11/25/news/offre_stanza_a_ragazza_20_anni_cerca_casa_la_violenta_arrestato_ex_militare_galatina-425003668/
Un assalto la scorsa notte con materiale esplosivo allo sportello bancomat della filiale del Monte dei Paschi di Siena a Monteiasi (Taranto). La deflagrazione, avvenuta intorno alle 3, ha danneggiato gravemente il dispositivo e parte dell'area circostante. Da quantificare il bottino. Dopo le segnalazioni dei residenti sono intervenuti i vigili del fuoco e i carabinieri delle compagnie di Martina Franca e Grottaglie, che hanno avviato le verifiche e messo in sicurezza la zona. Le forze dell'ordine stanno analizzando i filmati delle telecamere di videosorveglianza presenti nei dintorni per ricostruire l'accaduto. Secondo quanto emerso, l'azione sarebbe stata compiuta con la tecnica della marmotta, la stessa utilizzata dieci giorni fa nel colpo consumato nel vicino comune di Montemesola. Proprio in relazione a quell'episodio, nelle campagne di Crispiano è stata recuperata l'auto utilizzata dai malviventi, con targhe risultate rubate. Gli investigatori non escludono un collegamento tra i due episodi e proseguono gli accertamenti.|2025-11-25|https://bari.repubblica.it/cronaca/2025/11/25/news/assalto_bancomat_provincia_taranto_secondo_episodio_forse_stessa_banda-425003491/
Ergastolo per entrambi gli imputati. Questa la richiesta in appello della procura generale per Roberto e Mattia Toson, padre e figlio, accusati dell'omicidio di Thomas Bricca, il 19enne morto ad Alatri, in provincia di Frosinone, il 30 gennaio del 2023. Un omicidio consumato in strada, dove il giovane era stato raggiunto da alcuni colpi di pistola. E per cui, nel marzo scorso, in primo grado, la corte d'Assise di Frosinone aveva condannato all'ergastolo Roberto Toson e a 24 anni il figlio Mattia, a cui erano state riconosciute le attenuanti generiche. Il ricorso in Appello è stato presentato dal pubblico ministero Rossella Ricca, che contesta la concessione delle circostanze attenuanti riconosciute a Mattia Toson, difeso, come il padre, dagli avvocati Umberto Pappadia e Angelo Testa. Accanto alla famiglia Bricca, rappresentata dai legali Nicola Ottaviani e Marilena Colagiacomo, si è nuovamente costituito parte civile anche il Comune di Alatri, con l'avvocato Eugenia De Cesaris. Secondo quanto ricostruito dalle indagini a sparare sarebbe stato proprio Mattia a bordo di uno scooter guidato dal padre e il bersaglio sarebbe stato in realtà un amico della vittima.|2025-11-25|https://roma.repubblica.it/cronaca/2025/11/25/news/omicidio_thomas_bricca_processo_appello_roberto_toson_mattia_toson-425003637/
Sarà lo chef Davide Oldani a firmare quest'anno la cena di gala per la Prima della Scala, il 7 dicembre. Per il tradizionale appuntamento che accompagna l'inaugurazione della stagione lirica del teatro tra i più famosi al mondo ogni anno viene scelto uno chef diverso. Lo scorso anno fu la volta di Andrea Aprea che preparò un menu ispirato a Giuseppe Verdi (sua l'opera che venne messa in scena per la prima, La forza del destino ) con risotto ai funghi e sottobosco, lesso di vitello glassato al pepe nero e come dessert il panettone 2.0. Prima di Aprea è stato incaricato dell'evento Enrico Bartolini (nel 2019 e nel 2023). Nel 2019, lo chef aveva appena conquistato con il Mudec Tre stelle dalla Guida Michelin. Per gli ospiti della Scala alla Società del Giardino preparò un menu dedicato alla Tosca di Giacomo Puccini. A tavola, il suo risotto rape rosse e salsa al Gorgonzola fu un richiamo ai momenti più passionali dell'opera. Lo chiamò Omaggio a Cavaradossi . La cena si concluse con lo zabaione servito su un albero di arance e cioccolato fondente. Più recentemente nel 2023, sempre Bartolini preparò un menu ispirato alle terre verdiane, per il Don Carlo di Verdi. Piatto principale ancora una volta fu un risotto, questa volta però ai funghi in omaggio a Giuseppina Strepponi, celebre soprano e seconda moglie di Giuseppe Verdi. Prima di Bartolini,Daniel Canzian nel 2018, lavorò sul menu tenendo conto dell'opera scelta per la Prima, l'Attila di Giuseppe Verdi. In tavola portò un risotto con stimmi di zafferano e scaglie di panettone, come secondo una guancetta di vitello in salsa italiana con mele cotogne e melagrana. E come dessert una sfera di cioccolato con salsa calda ai frutti esotici e praline da meditazione. Ecco come di tradizione ogni anno, il menu e l'allestimento si sono ispirati all'opera in scena. Quest'anno l'opera che apre la stagione, e con cui si dovrà confrontare lo chef Oldani, è Una lady Macbeth del distretto di Mcensk di Dmitrij Dmitrievi? Šostakovi?. Non si conoscono ancora i dettagli del menu creato dallo chef del D'O (che ha appena confermato le due stelle Michelin e la stella verde), il tema e l'allestimento perché tutto verrà svelato ufficialmente soltanto mercoledì mattina. Salvatore Quartulli, Direttore Generale di Caffè Scala, ha raccontato in passato a Cibo Today che per la cena di gala mediamente vengono ospitate tra le 450 e le 500 persone. E che la lista degli ospiti viene consegnata dalla sovrintendenza del Teatro Alla Scala solo una settimana prima della cena. L'evento inizia al termine dell'opera e dura in genere un'ora e mezza. Non è a pagamento, e non pesa neppure sui cittadini milanesi. È interamente coperto dagli sponsor.|2025-11-25|https://www.repubblica.it/il-gusto/2025/11/25/news/chef_davide_oldani_cena_gala_prima_alla_scala-425002809/
Essere parte del cambiamento. Repubblica Bari lo ha fatto nel corso di questi venticinque anni e continua a farlo quotidianamente. Sono passati tanti anni, ma sembra ieri - ha detto il caporedattore di Repubblica Bari, Michele Ottolino - eravamo emozionati e tesi. Michele Ottolino: Repubblica Bari compie 25 anni, ma c'è una Puglia ancora tutta da raccontare Ma continuiamo a lavorare per raccontare ciò che accade in città . L'evento dell'anniversario si è svolto nella sala conferenze della pinacoteca Corrado Giaquinto . Il governatore uscente, Michele Emiliano, ha voluto fare i suoi auguri a Repubblica, rimarcando il ruolo fondamentale che i giornali hanno per una città. Repubblica ha dato a tutti noi la possibilità di esistere e di farci conoscere. Il mio augurio è che possano esserci altri cento anni così . Riforma della giustizia, a Bari è scontro tra il procuratore Rossi e il viceministro Sisto A seguire è toccato al sindaco di Bari, Vito Leccese, che ricorda di aver vissuto intensamente l'apertura della redazione di Bari . Questa sede ha rappresentato per la città un momento di svolta - ha spiegato - perché ci ha accompagnati in un processo culturale e di emancipazione. I baresi si sono ripresi la città che, ai tempi, era completamente schiacciata . Nel corso dell'evento si sono alternati diversi ospiti: dall'editorialista Concita De Gregorio, che ha dialogato con la vicedirettrice Stefania Aloia, al dibattito tra i candidati alla presidenza della Regione - Antonio Decaro, Luigi Lobuono e Sabino Mangano (assente la candidata Ada Donno) - moderato da Ottolino. RepBar25, i candidati governatori a confronto: Sanità, mobilità, turismo: il futuro della Puglia Momento acceso nel corso del confronto tra Francesco Paolo Sisto, viceministro alla Giustizia e Roberto Rossi, procuratore capo di Bari, sulla riforma della separazione delle carriere dei magistrati. In chiusura, spazio alla cultura: la giornalista e scennegiatrice Antonella Gaeta ha moderato il dibattito che ha visto come protagonisti Francesco Carofiglio, Elvio Carrieri, Vito Cramarossa, Gabriella Genisi, Marcello Introna, Michele Laforgia e Andrea Piva.|2025-11-25|https://bari.repubblica.it/cronaca/2025/11/19/news/festa_per_i_25_anni_di_repubblica_a_bari_siamo_cresciuti_con_la_citta_ma_strada_e_ancora_lunga-424991618/
Scolaresche, bambini con il tricolore in mano, e tanti cittadini. Un lungo applauso ha accolto il presidente della Repubblica, Sergio Mattarella, all'arrivo nel Teatro Apollo di Lecce per la cerimonia di apertura della 38esima assemblea generale delle Province italiane (Upi). Ad accogliere il capo dello Stato, tra gli altri, il presidente della Regione Puglia, Michele Emiliano e la sindaca di Lecce, Adriana Poli Bortone, con i quali Mattarella ha poi preso posto in prima fila all'interno del teatro. Un luogo caro al capo dello Stato, qui già nel 2017 per l'inaugurazione dopo un lungo restauro. L'arrivo del presidente Mattarella / L'arrivo del presidente Mattarella Le Province hanno titolo per pensare il futuro, sono un'istituzione riconosciuta dai cittadini. Il sistema delle autonomie è un edificio armonico - sono state le prime parole del presidente della Repubblica davanti all'assemblea - la Costituzione indica che le Province sono enti autonomi con propri statuti, poteri, funzioni. Le Province vivono tuttora una transizione incompiuta e rimangono le incertezze sul ruolo delle Province sull'esercizio dei compiti da assumere e questo incide sull'intero complesso delle autonomie con problemi evidenti di coordinamento e di efficacia. L'indebolimento in questi anni delle Province, con lacune, attribuzioni incerte o contese, nonostante il generoso impegno degli amministratori locali, ha provocato una ricaduta sul soddisfacimento dei diritti dei cittadini e sui servizi, sulle potenzialità dei territori. È necessario intervenire con uno sguardo d'insieme e con animo repubblicano di unità, di cooperazione tra le istituzioni e, spero, tra parti politiche . Un messaggio raccolto dal presidente dell'Upi, Pasquale Gandolfi, che ha voluto focalizzare il proprio intervento sulla centralità (probabilmente persa) delle Province: Abbiamo la necessità di ridare dignità questo Ente, che vi ricordo è l'ente che gestisce 130mila chilometri di strade, 30mila ponti e gallerie, piuttosto che tutte le scuole secondarie superiori – ha detto davanti alla platea - abbiamo la necessità di dare delle risposte ai nostri cittadini. Ed un ente, come quello provinciale è il migliore per poter dare delle risposte anche alle nostre aree interne e vaste . Il presidente Mattarella in platea, accanto a Michele Emiliano e, più in là, la sindaca Adriana Poli Bortone L'appuntamento in terra salentina, all'indomani delle elezioni regionali che hanno sancito il trionfo di Antonio Decaro alla guida della coalizione di centrosinistra, si è tramutato anche in un saluto di Emiliano da presidente uscente. Per me non c'era modo più solenne di salutare tutti voi, tutte le cittadine e i cittadini pugliesi, che farlo oggi, alla presenza del presidente Sergio Mattarella - le parole di Emiliano cariche di emozione - ho cercato di dare tutto ciò che avevo: abbiamo lavorato per realizzare il nostro programma di governo senza mai discostarci dalla strada che i pugliesi ci avevano indicato all'inizio del mandato. Probabilmente - ha proseguito l'ex governatore - avremmo potuto fare ancora di più e meglio, ma una cosa posso dirla con sincerità: abbiamo lavorato con dedizione, con senso del dovere, con spirito di servizio verso le persone e verso la comunità . La 38esima Assemblea nazionale dell'Upi vedrà raccolti nel capoluogo salentino quasi mille delegati da tutte le Province italiane. Una due giorni (oggi e domani, 26 novembre) densa di dibattiti sui temi all'ordine di giorno del confronto politico istituzionale tra Governo, Parlamento, Province, Comuni e Regioni, intitolata Le Province, aperte al futuro . Previsto un confronto con gli esponenti del Parlamento e dei partiti politici, con la presenza dei senatori Francesco Boccia, presidente del gruppo Pd; e Maurizio Gasparri, presidente del gruppo FI; e dei responsabili enti locali dei partiti: Davide Baruffi per il Pd, Pierluigi Biondi per FdI e Stefano Locatelli per la Lega. La seconda giornata di domani, invece, vedrà la presenza del ministro Paolo Zangrillo e del vicepresidente della Commissione europea Raffele Fitto. Si parlerà di politiche a favore delle aree interne, dell'innovazione nella PA con la presentazione del progetto Province&Comuni, con un focus centrale dedicato alle riforme delle autonomie con la presenza del presidente di Anci Gaetano Manfredi; del presidente della Conferenza delle Regioni Massimiliano Fedriga; e del presidente di Ali Roberto Gualtieri. Ci sarà anche la sottosegretaria all'Interno Wanda Ferro.|2025-11-25|https://bari.repubblica.it/cronaca/2025/11/25/news/mattarella_lecce_assemblea_province_upi_enti_indeboliti_con_ricadute_sui_cittadini-425003568/
Non un raptus, ma un'uccisione barbara, pianificata in maniera fredda, lucida e determinata. La cronaca di una morte annunciata . Che merita l'ergastolo e 18 mesi di isolamento diurno. È questa la richiesta del pm Antonella Pandolfi per Gianluca Molinaro, a processo davanti alla Corte d'Assise di Roma per il femminicidio di Manuela Petrangeli. La procura contesta all'imputato l'omicidio volontario aggravato dalla premeditazione e dallo stalking, oltre alla detenzione abusiva di armi e, in relazione a quest'ultima, la ricettazione. Femminicidio Petrangeli, gli audio shock dell'ex compagno: Farò come Hannibal Lecter di Andrea Ossino e Ettore Saladini 16 Ottobre 2025 Il femminicidio è datato 4 luglio 2024 ed è arrivato al culmine di mesi di persecuzioni. Lui, ex marito e padre di suo figlio, che si avvicina a lei con la sua smart grigia sotto Villa Sandra, dove la donna lavorava come fisioterapista. Neanche spegne il motore ed esplode dal veicolo due colpi con un fucile a canne mozze. Poi si va a costituire alla stazione dei carabinieri di Casalotti. Ho ammazzato la mia ex moglie , dice ai militari. Ora l'aula. Le richieste arrivano in una data simbolo, come ha ricordato il pubblico ministero: Oggi 25 novembre, giornata internazionale per l'eliminazione della violenza contro le donne, ci impone di riflettere su questa tragedia. E sento la necessità di ribadire che Manuela era una madre amorevole, una professionista stimata, che è stata strappata dagli affetti per mano di chi non ha accettato la fine della relazione e a cui è stata negata la libertà . In aula, in oltre due ore di requisitoria, il pubblico ministero ha ripercorso le tappe che hanno portato alla morte della donna: Un uomo vittima di se stesso, delle sue ossessioni patologiche, delle dinamiche patriarcali nel rapporto uomo donna - continua Pandolfi - Frutto dell'assorbimento di modelli e stereotipi che ha interpretato nella peggiore forma possibile. Incapace di accettare la fine della relazione e la ferita narcisistica del presunto quanto inesistente tradimento di Manuela . Non un raptus, quindi. Ma una cronaca di una morte annunciata, una spirale crescente di ossessione e controllo iniziata nel dicembre 2021 e finita il 4 luglio 2024. Come testimoniano i vocali, sostiene il pubblico ministero: C'è la prova dell'escalation dello stalking, tentativi di un controllo a distanza. Ci sono le minacce, gli insulti irripetibili. Il quadro degli atti persecutori . A cui si aggiunge la premeditazione. Nessuno stato d'ira, ma un proposito meditato e tenuto fermo nel tempo, per mesi, se non latente per anni . Nessuno spazio per le attenuazioni della pena: Manuela era svuotata, annientata, distrutta. Ce lo dicono tutte le testimonianze. Una donna privata della sua libertà .|2025-11-25|https://roma.repubblica.it/cronaca/2025/11/25/news/femminicidio_manuela_petrangeli_ergastolo_gianluca_molinaro-425003506/

Text|Date|URL
La boutade dura meno di 24 ore, prima della puntualizzazione necessaria a spegnere le polemiche. La miccia sono gli auguri della performer e attivista queer, Eleonora Magnifico, al neopresidente della Regione, Antonio Decaro, con una foto che li ritrae assieme su un carro, Decaro con un sorriso appena accennato. Ad accompagnare il post una scritta: Signor governatore, si ricordi che ho foto molto compromettenti che ci riguardano... . Che ha scatenato i commenti. Tra gli utenti c'è chi ha accolto la pubblicazione come una trovata ironica e chi, al contrario, ha attaccato la performer. La tesi, diffusa tra i detrattori, è che il post abbia uno sfondo diffamatorio. E che abbia attirato alcune sacche particolarmente critiche nei confronti del neopresidente di Regione, che si sono lasciate andare anche a commenti volgari. Da qui la puntualizzazione di Magnifico. Un nuovo post con una foto in cui i due - Magnifico e Decaro - figurano sempre accanto, stavolta molto composti e seriosi, che ha voluto gettare acqua sul fuoco delle polemiche. Ovviamente – spiega l'attivista - era mia precisa intenzione creare ilarità con il post su Decaro, permettendomi di giocare, con doppi sensi e mero umorismo, come faccio in varie occasioni. Non voglio giustificarmi, perché è ridicolo anche solo pensare di farlo. Era il mio modo per salutarlo, complimentandomi per il risultato ottenuto, al di là delle mie scelte politiche, evidentemente palesi . Poi la precisazione: Mi spiace – ha aggiunto - di aver compromesso in qualche modo, il nome di Antonio Decaro al quale mi lega a un rapporto di stima e rispetto reciproco .|2025-11-25|https://bari.repubblica.it/cronaca/2025/11/25/news/decaro_ho_foto_compromettenti_su_di_noi__polemiche_sul_post_della_cantante_e_attivista_queer-425003765/
Se si escludono cuffie e speaker bluetooth, il mercato dell'audio è sempre più piccolo, e composto per la maggior parte da adulti in là con gli anni. Ecco perché nell'hi-fi si parla sempre più spesso di vintage e revival, ecco perché aziende come Nad, Naim, Mission, Quad o Musical Fidelity propongono prodotti nuovi che però sembrano usciti da riviste di quaranta o cinquant'anni fa. Non c'è praticamente nessuno dei nomi storici dell'alta fedeltà che non abbia in catalogo qualche riedizione, per non dire di McIntosh o Accuphase, che sono rimasti - almeno nel design - sempre uguali a se stessi. Vintage e dintorni Indiana Line non ha forse lo stesso pedigree dei grandi marchi inglesi e americani, ma ha comunque una storia lunga e rispettabile. E i diffusori Utah 5 presentati qualche mese fa sono in un certo senso un ritorno alle origini: negli anni '70, infatti, le casse Utah venivano importate in Italia da Selectra e poi da Alcor, che nel 1977 lanciò una serie di speaker chiamati Indiana Line. L'azienda oggi non ha più sede a Torino, ma in Polonia, anche se la distribuzione italiana rimane capillare, e i diffusori Indiana Line si trovano in tutte le più grandi catene di rivenditori di elettronica. Un po' diverso il discorso per Utah 5, soprattutto perché le dimensioni imponenti non consentono di presentarle al meglio tra impianti home theater, minidiffusori e soundbar: in compenso le hanno in catalogo diversi popolari rivenditori di hi-fi, anche online. Il mobile presenta una leggera inclinazione all'indietro che migliora la coerenza temporale tra le tre vie / Il mobile presenta una leggera inclinazione all'indietro che migliora la coerenza temporale tra le diverse vie. I piedini posteriori sono rimovibili, per consentire un'inclinazione più marcata se il diffusore viene appoggiato direttamente a terra, in quella che ci pare la sistemazione più adeguata, per suono e per estetica. Le Utah 5 sono pensate per suonare bene in ambienti reali, domestici, senza bisogno di accorgimenti complessi. Il woofer da 270 mm in polipropilene / Il woofer da 270 mm in polipropilene Classico ma aggiornato Dal punto di vista tecnico, le Utah 5 adottano scelte progettuali moderne e piuttosto raffinate, specie per questa fascia di prezzo. Il woofer da 270 mm in polipropilene è alloggiato in una cassa bass-reflex con doppio condotto rivolto verso il basso: una soluzione che riduce la turbolenza dell'aria e migliora la profondità del basso anche a volumi sostenuti. Il midrange da 150 mm, pure in polipropilene, è inserito in un vano separato, per evitare interferenze con il woofer e garantire una riproduzione più naturale delle voci. Il tweeter da 26 mm, infine, utilizza un sistema magnetico potente e una cupola in tessuto per offrire una gamma alta estesa, dolce e priva di fatica d'ascolto. Il crossover è sviluppato a partire dalle esperienze maturate sui modelli Diva 6 e Tesi 6, e ottimizzato per le Utah 5 con l'obiettivo di trovare il migliore equilibrio tra dettaglio e musicalità. E poi c'è l'efficienza: 94 dB, un valore raro per diffusori di questa fascia. Significa che Le Utah 5 suonano forte anche con amplificatori non troppo potenti, e lo fanno bene. Sul retro gli attacchi per i cavi, semplici ma di buona qualità / Sul retro gli attacchi per i cavi, semplici ma di buona qualità Come suonano Nella nostra prova abbiamo utilizzato un amplificatore Yamaha A-S501, un prodotto dall'eccellente rapporto qualità-prezzo, con 85W su 8 Ohm e street price intorno ai 450 euro. L'accoppiata ci è sembrata eccellente, ma è facile immaginare che modelli analoghi di Denon o Marantz porterebbero a risultati altrettanto buoni. Questo anche perché c'è un calore nelle Utah 5, che aiuta a smussare certe asprezze a monte della catena di riproduzione, frequenti negli apparecchi più economici. Le voci, in particolare, hanno una ricchezza e una presenza notevoli, gli strumenti vengono riprodotti con realismo degno di altri diffusori di ben altro lignaggio. La risposta dei bassi è solida, musicale e anche piuttosto profonda, ma mai esagerata. A differenza di alcuni diffusori nella stessa fascia di prezzo che puntano su un'estensione artificiosa delle basse frequenze per colpire, le Utah 5 privilegiano una resa controllata e precisa. Il registro medio è morbido, espressivo e dettagliato, senza diventare freddo o analitico. Gli alti sono nitidi e tuttavia raffinati, evitando quella durezza che può affaticare durante lunghe sessioni di ascolto. I diffusori proiettano un'immagine ampia e ariosa, con una buona separazione tra gli strumenti e una realistica sensazione di spazio: che si tratti di un trio jazz, di un'orchestra o di una band rock, le Utah 5 hanno la capacità di farsi da parte e lasciare la musica in primo piano. A differenza di molti diffusori moderni che esigono livelli sostenuti per dare il meglio, poi, queste Indiana Line suonano bene anche a basso volume, mantenendo sempre equilibrio e coerenza. Sono perfette per chi ascolta musica in sottofondo o non vuole disturbare i vicini (ma se cambiasse idea, i 94 dB di efficienza permettono di arrivare a volumi da denuncia anche con pochi watt a disposizione). L'ascolto Per un diffusore così dichiaratamente vintage, niente di meglio che cominciare con un disco vintage: Five Leaves Left di Nick Drake, uscito nel 1969. Le Utah 5 restituiscono tutta la delicatezza e la malinconia di questo piccolo gioiello del cantautore inglese. In River Man, la voce è morbida e intima, gli archi avvolgono la scena con eleganza. I dettagli della chitarra emergono con chiarezza ma solo per aggiungere più calore e realismo alla canzone: queste Indiana Line non sono fatte per scoprire i difetti delle registrazioni, e infatti sono indulgenti anche col leggerissimo fruscio della registrazione. In Someone Like You, le Utah 5 mettono in primo piano la voce potente di Adele, sostenuta da un pianoforte che riempie la stanza con calore e profondità. Le sfumature emotive vengono riprodotte con una grande chiarezza, senza mai perdere naturalezza. Il bilanciamento tra dinamica e controllo sottolinea la forza narrativa del brano. Le Utah 5 sanno restituire la malinconica intensità dei violini di On the Nature of Daylight con notevole fluidità, rendendo piuttosto bene l'equilibrio tra gli archi e gli altri strumenti, sia acustici che elettronici, e lasciando emergere tutta la tensione emotiva del brano di Max Richter. La scena sonora è ampia, anche se i vari piani sonori sono un po' compressi (qualche minidiffusore di prezzo simile riesce a far meglio). Passiamo ai Radiohead, Everything in Its Right Place. Il brano di apertura di Kid A è un ottimo banco di prova per la capacità di controllo e trasparenza dei diffusori. Le stratificazioni di sintetizzatori e la voce manipolata digitalmente di Thom Yorke vengono restituite con definizione più che buona, mentre i bassi sintetici sono ben scanditi ma senza eccessi. Uno dei punti di forza delle Utah 5 è la loro flessibilità. Negli ambienti più ampi, riempiono la stanza con presenza e autorevolezza, però restano altrettanto equilibrate e precise negli spazi ridotti, dove molte casse più grandi rischiano di risultare invadenti. Sono abbastanza tolleranti da offrire un suono coinvolgente anche con amplificazioni modeste, ma sanno esprimere tutto il loro potenziale se abbinate a elettroniche più raffinate. Certo, non sono perfette: chi cerca una resa chirurgica, un dettaglio esasperato o una trasparenza assoluta, potrebbe trovarle un po' troppo morbide, troppo romantiche. Ci piace Design retro Suono corretto Prezzo Non ci piace Solo due colori Dimensioni importanti Danno il meglio con amplificatori veloci e trasparenti In fine Le Utah 5 non stupiscono con effetti speciali, ma offrono un'esperienza d'ascolto autentica, profonda, corretta. Sono un ottimo punto di partenza per chi muove i primi passi nel mondo dell'hi-fi, ma anche una scelta eccellente per chi cerca diffusori di buone prestazioni senza spendere cifre esagerate. A circa 650 euro la coppia, per rapporto qualità/prezzo oggi sul mercato non esiste niente di paragonabile. Forse nemmeno le nuovissime Utah 8: più grandi, più potenti, costano però 1650 euro.|2025-11-25|https://www.repubblica.it/tecnologia/2025/11/25/news/indiana_line_utah_5_i_diffusori_hi-fi_dal_design_vintage_che_guardano_al_futuro-425003744/
Entra in vigore dal 14 dicembre il potenziamento dell'offerta ferroviaria tra Genova e Milano previsto dal protocollo d'intesa firmato da Liguria, Lombardia e Piemonte . Lo annunciano l'assessore della regione Liguria ai Trasporti Marco Scajola e il direttore regionale di Trenitalia Tiziano Savini, presentando un incremento che porterà a 30 i treni giornalieri, quasi raddoppiando i posti offerti. Nel dettaglio il nuovo assetto prevede 14 treni aggiuntivi sulla linea Genova-Milano, con fermate in cinque stazioni del nodo milanese: Centrale, Lambrate, Rogoredo, Forlanini e Greco Pirelli. La fascia oraria dei collegamenti si amplierà dalle 5.36 alle 22.05. Il potenziamento nasce dal protocollo quinquennale che coordina la programmazione dei servizi ferroviari e armonizza la capacità quadro tra le tre regioni. Frutto di un lavoro congiunto con Rfi, Trenitalia e Trenord, il documento istituisce un gruppo di lavoro permanente con un rappresentante per ogni parte. Trenta treni regionali al giorno tra Genova e Milano sono un risultato senza precedenti- afferma Scajola-. Avremo finalmente un treno ogni ora, con arrivi alternati tra Centrale e Greco Pirelli, cinque stazioni servite e una fascia oraria più ampia. Daremo centralità alla Liguria portando benefici concreti a pendolari, studenti, lavoratori e turisti . Scajola sottolinea l'impegno congiunto sul piano infrastrutturale: A ponente abbiamo inaugurato l'adeguamento di Ventimiglia, a Levante abbiamo dato un nuovo volto a Migliarina e qui a Genova, dopo il quadruplicamento, puntiamo al sestuplicamento del nodo ferroviario . Il risultato sarà un treno ogni ora tra Genova e Milano, con un totale di 19.200 posti giornalieri e un aumento delle circolazioni settimanali da 108 a 210. I chilometri percorsi dal materiale rotabile saliranno a 33.900, con un incremento del 75 per cento. Il nuovo schema permetterà inoltre un collegamento diretto tra la Liguria e l'aeroporto di Milano Linate, grazie alla fermata dei 14 nuovi treni regionali a Milano Forlanini, nodo di interscambio con la rete metropolitana. Confermato anche il treno festivo in partenza alle 8.30 da Milano Centrale verso Genova.|2025-11-25|https://genova.repubblica.it/cronaca/2025/11/25/news/genova-milano_dal_14_dicembre_molti_piu_treni_l_ultimo_alle_22-425003858/
Un invito alle istituzioni locali a fare quadrato attorno al modello Genova della portualità facendo valere il peso dei nostri traffici affinché possa essere base della riforma portuale della quale si discute in queste settimane. È quanto emerge tra le righe del convegno organizzato da Officine Sampierderenesi che ha messo attorno a un tavolo il console della compagnia Unica, esperti di economia marittima, sindacati. Una riforma che qualcuno definisce l'Araba Fenice ma che, una volta che sarà concretizzata, potrà cambiare gli equilibri della portualità italiana. La prima cosa che si nota, spiega Antonio Benvenuti, Console della Compagnia Unica, riguardo alla bozza di disegno di legge di riforma portuale, è l'assenza totale del tema del lavoro. «L'articolo 17, che riguarda i fornitori di lavoro portuale temporaneo, non è trattato minimamente - spiega - perché ch3 questa è una bozza modificabile ma questo tema non è proprio presente. Anche perché si è verificata una frammentazione del lavoro temporaneo che fa paura, tanto che alcuni studi hanno definito il lavoro portuale temporaneo come un Far West . Anche perché a differenza dei dipendenti dei terminal i soci della Compagnia non hanno le stesse garanzie e devono cercare di ottenerle e valorizzare il modello genovese esistente, che fornisce professionalità e flessibilità». Il tutto, fa notare Benvenuti, in un contesto politico che vede rapporti di forza anche all'interno della maggioranza. A sollevare qualche dubbio anche Gian Enzo Duci, docente presso l'Università di Genova ed ex presidente di Federagenti, che parla di una riforma che risulta essere molto centralista, e: «Questo è un paradosso, spiega poiché il Ministro e il Viceministro appartengono a un partito che storicamente ha fatto del federalismo il suo baluardo. Duci, comunque, riconosce che un soggetto centrale, la Porti D'Italia SpA, era necessario, soprattutto per trattare con i colossi internazionali e transnazionali che faticano a confrontarsi con la singola Autorità Portuale. Perplessità che vengono espresse anche da Davide Maresca, docente di Diritto della Concorrenza all'Università di Genova, che nutre anche qualche dubbio di natura giuridica riguardo all'utilizzo della S.p.A. come fulcro della riforma portuale. In particolare per quanto concerne il suo finanziamento e le sue finalità operative. La S.p.A., infatti, dovrebbe occuparsi della realizzazione delle opere portuali e della manutenzione straordinaria. E Maresca evidenzia come gran parte delle opere maggiori in Italia (come la Diga di Genova) siano già finanziate e finalizzate nei procedimenti. Se l'oggetto dell'investimento non esiste concretamente, l'uso dello strumento societario rischia di essere illegittimo. Una bozza che Luigi Robba, ex direttore di Assiterminal ed ex segretario generale di Assoporti, ha definito uno stravolgimento dell'impianto dell'architettura della Legge 84/94 con Porti d'Italia S.p.A. , che si interpone gerarchicamente tra il Ministero e le AdSP e che si finanzierà attraverso un prelievo forzoso di entrate significative, inclusi canoni concessori e tasse, attaccando l'autonomia funzionale ed economica delle Autorità di Sistema Portuale. A questo si aggiungono le critiche dei sindacati, presenti Marco Pietrasanta di Filt Cgil, Mauro Scognamillo di Fit Cisl e Stefano Degl'innocenti di Uiltrasporti, che denunciano di non essere stati chiamati in causa e ritengono fondamentale che il Ministero convochi tavoli di discussione. Le preoccupazioni, infatti, riguardano i dipendenti delle Autorità Portuali, il cui ruolo e destino, inclusi possibili trasferimenti (stimati tra 100 e 400 lavoratori), rimangono indefiniti. E poi il lavoro temporaneo (Art. 17) non è minimamente trattato e versa in una frammentazione che fa paura , e la riforma non affronta la creazione di un Fondo per il prepensionamento per i portuali.|2025-11-25|https://genova.repubblica.it/cronaca/2025/11/25/news/riforma_portuale_l_appello_del_lavoro_modello_genova_sia_il_riferimento-425003757/
Costasud, sul lungomare a sud di Bari, prende forma. Sono stati piantumati i primi alberi del parco tra i più grandi d'Europa, a ridosso di Torre Quetta. L'idea è quella di realizzare un grande polmone verde. Il vivaio Lapietra di Monopoli ha avuto l'incarico di fornire 40mila esemplari tra alberi e arbusti. Si tratta del secondo lotto del grande progetto che trasformerà la zona costiera a sud della città. Si tratta di piante di pino d'Aleppo scelte perché ra quelle più resistenti alla salsedine. Il costo totale stimato per il progetto Costa Sud, che prevede sei lotti, è di 86 milioni di euro, finanziati in parte dal Pnrr e in parte dal Piano nazionale complementare.|2025-11-25|https://bari.repubblica.it/cronaca/2025/11/25/news/costasud_bari_primi_alberi_del_parco_polmone_verde_tra_i_piu_grandi_europa-425003734/
Il caso più eclatante è quello di Francesca Bottalico. L'ex assessora al Welfare del Comune di Bari, al consiglio comunale era stata eletta con la lista Bari Bene Comune (ritenuta vicina ad Avs). Antonio Decaro ha riservato un vero e proprio colpo di scena quando dalla sua lista Decaro Presidente ha annunciato che Francesca Bottalico sarebbe stata una delle candidate. Il presidente della Regione ha voluto nella sua lista professionisti, ex amministratori locali, figure identitarie, vicine allo spirito della sinistra. E così, ragionano adesso gli esperti di politica, ha sottratto alla lista di Avs, rimasta fuori dal consiglio regionale nonostante i 10mila voti presi dall'ex governatore pugliese Nichi Vendola (anche per effetto della legge elettorale che porta la soglia ad alzarsi in maniera direttamente proporzionale ai voti presi daI candidati presidenti), personalità che avrebbero potuto essere elette o più semplicemente avrebbero potuto portare voti. Chi sono gli esclusi eccellenti in Puglia: fuori Vendola, Amati, Stea e Patruno tra gli altri di Pierfrancesco Albanese e Vincenzo Pellico 25 Novembre 2025 Questo è uno degli effetti del civismo che ha caratterizzato anche queste elezioni regionali. La lista Decaro Presidente ha raggiunto più del 12 per cento.|2025-11-25|https://bari.repubblica.it/cronaca/2025/11/25/news/vendola_escluso_puglia_decaro_vendetta_composizione_liste-425003816/
«La violenza contro le donne è una questione culturale, sociale e politica. È terrorismo di prossimità, invisibile e subdolo. Eppure nessuno usa questa parola: terrorismo. È un terrorismo senza una sigla che lo definisca, ma con milioni di complici inconsapevoli». Con queste parole la sindaca di Genova, Silvia Salis, ha aperto in Consiglio Comunale la discussione a proposito del 25 Novembre, Giornata Internazionale per l'eliminazione della violenza contro le donne. La prima cittadina ha evocato la necessità di «rompere un silenzio, il silenzio che spesso vede qualcuno dirci che la violenza contro le donne è solo un fatto privato, che è una parentesi sulle pagine di cronaca. Oggi rompiamo il silenzio, e diciamo di no. La violenza contro le donne riguarda tutte e tutti noi, riguarda ciò che una società tollera, normalizza o minimizza». La sindaca ha parlato di terrorismo perché «si preferisce attenuare: crimine passionale, raptus, tragedia familiare. Ma le parole sbagliate creano politiche sbagliate. E la violenza continua». Secondo Salis, «servono risposte radicali. Servono risorse, interventi rapidi, formazione obbligatoria, case rifugio come infrastrutture essenziali. E serve soprattutto un cambio di paradigma: proteggere le donne come proteggiamo i cittadini da qualsiasi altra grave minaccia. La violenza non inizia mai all'improvviso, inizia con un confine che si sposta, con qualcosa che accade una volta, poi accade ancora, finché diventa normale. Ogni volta che una donna muore per mano di un uomo che diceva di amarla, assistiamo al fallimento di uno Stato, di una comunità, di una cultura che ancora considera il corpo femminile come qualcosa da controllare». Come può la società rispondere a tutto questo? Nel suo discorso, la sindaca ha osservato: «Bisogna educare i ragazzi al rispetto come forma più alta di virilità e dire che le ragazze non devono mai accettare ciò che toglie valore alla loro voce e alla loro persona. Noi, come comunità, abbiamo il dovere di mostrare alle donne che sono credute, amate, protette. Oggi, per favore, non fermiamoci a dire no alla violenza , andiamo oltre e diciamo qualcosa di più complesso: La violenza contro le donne è il nostro problema. Non smetteremo di parlarne finché ogni donna potrà dire: sono libera . La verità è scomoda, ma va detta proprio in quest'aula: la politica spesso arriva dopo. Dopo la denuncia, dopo l'ospedale, dopo il funerale. Non possiamo più permetterci una politica che si limita a piangere le vittime». E allora, «trattiamo la violenza contro le donne per ciò che è: un fenomeno sistemico. Serve una legge organica che coordini giustizia, scuola, sanità, sicurezza e welfare, come abbiamo fatto con la mafia negli anni '90, perché quando lo Stato capisce che un problema è strutturale, ha l'obbligo di rispondere in modo strutturale. In Italia viene uccisa una donna ogni tre giorni. Non si può più accettare che il luogo statisticamente più pericoloso per una donna sia la propria casa». Infine, il passaggio più politico: «Mentre le donne chiedono protezione, autodeterminazione, diritti, c'è una parte della politica che preferisce fare di temi come l'educazione sessuo-affettiva un terreno fertile per opinioni tagliate con l'accetta, becero populismo, intrattenimento da operetta politica utile solo a creare nemici immaginari e consenso facile da parte di qualcuno. Lo abbiamo visto chiaramente: chi siede al governo del Paese ha preferito attaccare progetti educativi anziché sostenere i centri antiviolenza. Noi, invece, nell'educazione sessuo-affettiva crediamo molto. E proprio stamattina abbiamo presentato una sperimentazione che partirà in quattro scuole dell'infanzia. È di poche ore fa la notizia della proposta di legge per introdurre il reato di femminicidio come fattispecie giuridica a sé con la pena dell'ergastolo. È di pochi giorni fa l'accordo bipartisan per arrivare a mettere nero su bianco, nel 2025 (benvenuti tra noi), che se una donna dice no è no . Ora, però, serve una visione complessiva, non annunci o provvedimenti repressivi quando ci si avvicina alle date più significative».|2025-11-25|https://genova.repubblica.it/cronaca/2025/11/25/news/25_novembre_salis_in_sala_rossa_la_violenza_contro_le_donne_e_come_il_terrorismo-425003881/
Sono state 1.886 le persone che hanno creduto in lei e nella promessa di portare avanti la forza delle storie vere . Ma Maria Pina Digiesi, avvocata attiva a Gravina in Puglia e candidata nella circoscrizione di Bari con la lista Per la Puglia - a sostegno di Antonio Decaro - a questo giro, non ce l'ha fatta. Il suo obiettivo era quello di dare grande spazio ai giovani, a cui lei è molto vicina. Un'anima pop e attuale, anche sui social, dove ha sempre condiviso scatti con il cugino che vanta un sangue altrettanto pop: Achille Lauro. Il cantante, che fino a dicembre vestirà i panni del giudice di X Factor, ha origini pugliesi: suo padre è proprio di Gravina. Nonostante la sconfitta, Digiesi si dice soddisfatta. E sempre sui social è arrivato il ringraziamento verso chi ha creduto in lei: Il risultato ottenuto è prima di tutto il frutto della fiducia che avete riposto in me - ha scritto - A ciascun elettore va il mio più sincero ringraziamento. Un grazie speciale a Gravina, la nostra città, che con questo risultato diventa il punto di partenza per costruire insieme nuovi progetti: per il territorio, per i giovani, per le aziende . La rete di relazioni costruita in queste settimane - ha proseguito - è una delle eredità più preziose che riceviamo e che vogliamo regalare alla città di Gravina: un patrimonio di fiducia, dialogo e collaborazione che ci accompagnerà nel lavoro futuro. Questo è solo l'inizio: da oggi si apre una fase di lavoro concreto, con l'impegno di trasformare la fiducia ricevuta in opportunità reali e crescita condivisa. Con voi e per voi, continuiamo a scrivere il futuro del nostro bellissimo territorio .|2025-11-25|https://bari.repubblica.it/cronaca/2025/11/25/news/cugina_achille_lauro_maria_pina_di_giesi_fuori_consiglio_regionale_grazie_a_tutti-425003811/
Dalle mura di Lucca ai cieli del deserto di Dubai. È il percorso di Federico Zhou, vent'anni, padovano, incoronato campione italiano di Red Bull Tetris durante la finale nazionale tenutasi a Lucca Comics & Games, uno degli appuntamenti pop più seguiti d'Europa. Un titolo che lo porterà, a dicembre, a sfidare i migliori giocatori del mondo nella Finale Mondiale a Dubai, dove oltre duemila droni illumineranno il cielo riproducendo in tempo reale i celebri blocchi colorati. Lontano dall'immagine del puzzle game solitario nato negli anni Ottanta, Red Bull Tetris è una versione competitiva e spettacolare del titolo creato da Aleksej Pajitnov. Ideato per tornei dal vivo, il gioco introduce meccaniche inedite e una componente fortemente agonistica. Oltre ai classici tetramini, entrano in gioco power-up speciali che modificano il ritmo della partita, inversioni di gravità e round a tempo che costringono i giocatori a ragionare e reagire in pochi istanti. L'obiettivo resta lo stesso, incastrare i pezzi e cancellare linee, ma l'esperienza è molto più dinamica e imprevedibile. Ogni partita diventa una sfida mentale e fisica, dove contano velocità, memoria e concentrazione. La formula ha trasformato un'icona del videogioco in un eSport da palcoscenico, pensato per essere seguito dal pubblico con la stessa tensione di una gara sportiva vera e propria. Zhou parla con una calma che tradisce l'allenamento mentale di chi passa ore davanti a un gioco che da quarant'anni continua a sfidare i riflessi e la concentrazione di milioni di persone. Ho scoperto Tetris durante il lockdown , racconta. Eravamo tutti chiusi in casa e cercavo qualcosa che fosse frenetico ma anche strategico, un gioco dove ci fosse sempre qualcosa da imparare. Tetris era perfetto: semplice, ma infinito . Quando ha saputo che Red Bull avrebbe organizzato un torneo dedicato, ho saltato dalla gioia. Ho iniziato ad allenarmi ogni giorno, mattina e sera. Era un'occasione unica: poter portare un gioco che amo davanti a un pubblico vero . La finale di Lucca, ospitata nella Red Bull Energy Zone e condotta dai creator Lollo Lacustre e Poly Quiz Show, ha riunito decine di finalisti provenienti da tutta Italia, sotto gli occhi di centinaia di curiosi e appassionati. Ma Tetris, nella sua versione competitiva, non è solo riflessi e velocità. La mente è tutto , spiega Zhou. Certo, devi muovere i tasti in fretta, ma la parte decisiva è nella testa. Devi anticipare i pezzi, prevedere le mosse, reagire senza panico. È un gioco di logica e di sangue freddo . Una disciplina mentale che, paradossalmente, si trasforma in trance durante le partite più intense: Quando i pezzi iniziano a scendere troppo in fretta, perdo la coscienza del tempo e dello spazio. Penso solo a non sbagliare, perché un errore può cancellare ore di allenamento. In quei momenti divento parte del gioco . Rappresentare l'Italia nella finale mondiale lo riempie d'orgoglio: Mi sento fiero di portare con me la comunità di Tetris italiana. In questi anni ho conosciuto persone splendide grazie al gioco, e vorrei ripagarle con una vittoria . La sua strategia, dice, è fatta di osservazione e pazienza: Mi considero un giocatore prudente. Studio molto gli avversari, cerco di capire cosa li rende forti e dove io posso migliorare. Tetris non è mai solo una gara di velocità: è un duello di intelligenze . Con più di 520 milioni di copie vendute in tutto il mondo, Tetris resta un simbolo dell'equilibrio tra semplicità e perfezione. E nella versione Red Bull si è trasformato in qualcosa di nuovo: un'esperienza dal ritmo serrato, fatta di power-up, inversioni di gravità e round a tempo, che aggiungono adrenalina a un classico intramontabile. Il bello è che Tetris non cambia davvero mai, ma non smette mai di cambiare te , conclude Zhou, sorridendo. Ogni partita ti insegna qualcosa. E anche se perdi, hai sempre voglia di ricominciare . A dicembre, sotto il cielo illuminato di Dubai, i blocchi cadranno ancora e vedremo se Federico sarà quello che ne vedrà cadere di più.|2025-11-25|https://www.repubblica.it/tecnologia/2025/11/25/news/red_bull_tetris_quando_il_classico_si_accende_il_campione_italiano_e_un_ventenne_di_padova-425003768/

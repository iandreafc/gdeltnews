Text|Date|URL
È stata prorogata fino al 31 dicembre 2025 la mostra In controluce di Pietro Lista, a cura di Renata Caragliano. L'esposizione, in corso al Museo Madre, documenta cinquant'anni di carriera dell'artista umbro di nascita (Castiglione del Lago, 1941), che dal 1954 vive e lavora in Campania. Il progetto espositivo, allestito in sette sale al secondo piano del museo organizzato in cinque sezioni tematiche, è frutto di due anni di ricerche realizzate in stretta collaborazione con l'artista e il suo archivio, e comprende oltre cinquanta opere di Lista – da quelle storiche, a partire dalla seconda metà degli anni Sessanta, sia recenti e spesso inedite - che documentano la produzione dell'artista contraddistinta da una grande varietà di temi e dalla continua sperimentazione di tecniche e materiali che spaziano dall'uso della pittura, disegno, scultura, incisione e anche da performance. La mostra offre In controluce anche uno sguardo sulle opere di arte pubblica realizzate da Pietro Lista nel corso della sua carriera, attraverso una documentazione di foto d'archivio e un video. L'esposizione, inaugurata al museo Madre il 15 settembre 2025, rientra fra le mostre proposte dal museo Madre il cui principale obiettivo è la creazione di un archivio dell'arte contemporanea del sud Italia, in cui le opere di artisti italiani e internazionali possano dialogare in un confronto ricco e fecondo di esperienze diverse e complementari, ed essere la base per ulteriori azioni di valorizzazione.|2025-11-25|https://napoli.repubblica.it/cronaca/2025/11/25/news/museo_madre_prorogata_fino_al_31_dicembre_la_mostra_di_pietro_lista_in_controluce-425003861/
Si terrà domani, mercoledì 26 novembre, alle ore 10.30, presso l'Aula G dell'Istituto di Anatomia patologica del Policlinico Federico II in Via Pansini, un incontro pubblico per ricordare - a cento anni dalla sua nascita - la figura e l'impegno per la Salute pubblica, del Prof. Antonio Calì, Direttore dell'Istituto di Anatomia Patologica, Assessore alla Sanità del Comune di Napoli dal 1975 al 1981 e poi Senatore della Repubblica. Con il figlio Gaetano lo ricorderanno i professori Emilio Lupo, Alfonso Mele e Lucio Palombini.|2025-11-25|https://napoli.repubblica.it/cronaca/2025/11/25/news/medicina_alla_federico_ii_per_ricordare_il_professor_antonio_cali_a_cento_anni_dalla_nascita-425003968/
Il gip del Tribunale per i minorenni di Napoli ha disposto la custodia cautelare in istituto penale minorile per il 15enne accusato dell'omicidio di Marco Pio Salomone, il ragazzo di 19 anni ucciso nella notte tra venerdì 21 e sabato 22 novembre in via Generale Francesco Pinto, nel quartiere Arenaccia a Napoli, raggiunto da un colpo di pistola alla fronte mentre era in macchina con alcuni amici. Il giudice non ha convalidato il fermo ritenendo non sussistente il pericolo di fuga, in quanto il giovane si è presentato spontaneamente negli uffici della Questura di Napoli insieme al suo avvocato Beatrice Salegna, ma ha comunque emesso nei suoi confronti un'ordinanza di custodia cautelare in Ipm.|2025-11-25|https://napoli.repubblica.it/cronaca/2025/11/25/news/napoli_19enne_ucciso_gip_dispone_custodia_in_istituto_di_pena_minorile_per_il_15enne_sotto_accusa-425004112/
L'incanto di un viaggio può svanire in un istante quando entra in scena l'intossicazione alimentare. Ekaterinburg, tra Europa e Asia Eppure, è difficile resistere alla tentazione: immaginate di camminare al tramonto tra vicoli animati, guidati dall'aroma dei noodle fumanti o spiedini appena grigliati. In Thailandia, in Vietnam e in gran parte del Sud-est asiatico, lo street food è molto più di un pasto veloce: è parte dell'identità locale. Ma ciò che per gli abitanti è un piacere quotidiano, per molti viaggiatori europei può trasformarsi in una prova per lo stomaco. Spezie inedite, sapori intensi e batteri innocui per chi vive lì – ma non per noi – possono causare disturbi come diarrea o nausea. Non è un giudizio sulla qualità del cibo: spesso è solo questione di abitudine. I consigli da tenere d'occhio A volte, però, non si tratta solo di differenze culturali o ingredienti nuovi: può capitare di consumare alimenti non abbastanza freschi o conservati in modo inadeguato. La buona notizia è che basta un po' di prudenza per ridurre drasticamente il rischio di rovinarsi la vacanza. Ecco undici consigli da tenere sempre in valigia per godersi il viaggio e anche il cibo.|2025-11-25|https://viaggi.corriere.it/news/cards/intossicazioni-alimentari-in-vacanza-come-evitarle/
Sono state 130 le donne che al 31 ottobre scorso si sono rivolte al centro antiviolenza dell'associazione Telefono donna di Potenza, 25 le denunce presentate (il 24% del totale), di cui 19 per maltrattamenti e 4 per stalking. Sono i numeri forniti dal report annuale presentato dall'associazione Telefono donna in occasione della Giornata internazionale contro la violenza sulle donne. In larga parte provengono dalla provincia di Potenza e hanno un'età compresa tra i 42 e i 49 anni. I colloqui, invece, sono stati 299, tra quelli di carattere personale, psicologico e legale. Molte le straniere che si sono avvicinate alla nostra associazione - ha aggiunto la presidente dell'associazione, Cinzia Marroccoli - e hanno compagni di nazionalità italiana. Questa è una tendenza differente rispetto al passato, quando generalmente le straniere subivano maltrattamenti da compagni della stessa nazionalità. Per la prima volta sono arrivate chiamate anche da ultrasettantenni. Molte hanno un lavoro e la maggior parte sono di Potenza città. Per quanto riguarda gli autori delle violenze, la quasi totalità sono attuali o ex mariti, compagni e fidanzati . Sono invece 9 le donne ospitate nel 2025 nella casa rifugio protetta che si trova a Potenza, di cui 3 accolte già in passato, più due figli minori. L'impegno dell'associazione Telefono donna riguarda anche le scuole. Abbiamo appena concluso il progetto Fermiamo la violenza - ha spiegato Marroccoli - A partire dal mese di aprile siamo state in 16 classi di scuola media inferiore e 4 di scuola media superiore. Sono stati tutti incontri pieni di stimoli. Abbiamo incontrato ragazze e ragazzi che si fanno mille domande sul perché della violenza e tante riflessioni sulle relazioni tra loro e più in generale su come riconoscere e superare quegli stereotipi legati al ruolo che costituiscono le basi della violenza di genere. Abbiamo ascoltato esperienze di relazioni basate sulla gelosia, possesso e controllo, che ci fanno essere ancora più motivate ad andare avanti su questo percorso. Il nostro non è un semplice servizio, ma un luogo dove le donne possono intraprendere un percorso di cambiamento verso l'autonomia e la libertà . L'associazione porta avanti anche attività in collaborazione con il Comune di Potenza e lo sportello di ascolto inaugurato nei mesi scorsi nella sede di Rione Francioso dell'Università degli studi della Basilicata. Un ulteriore sportello è attivo nella città di Venosa, dove attualmente sono seguite 9 donne tra 14 contatti complessivi. Per rivolgersi all'assicurazione è possibile telefonare al numero 0971/555551, operativo 24 ore al giorno.|2025-11-25|https://napoli.repubblica.it/cronaca/2025/11/25/news/potenza_130_donne_si_sono_rivolte_al_centro_antiviolenza-425004057/

Text|Date|URL|Source
È morto a Latisana, in provincia di Udine, dove viveva, Lorenzo Buffon, per 10 anni portiere del Milan con cui vinse cinque scudetti. A dare la notizia è stata l'unica figlia Patricia. Buffon, che ha avrebbe compiuto 96 anni il 19 dicembre. Dopo aver militato con il Milan capitanato da Niels Liedholm dal 1950 al 1960, nella sua lunga carriera ha indossato anche le maglie di Genoa, Fiorentina e Inter, oltre che quella della Nazionale. Buffon, spiega la figlia, è morto per un improvviso arresto cardiaco. I funerali si svolgeranno in forma privata a Latisana. Nato il 19 dicembre 1929 a Majano, in provincia di Udine, Buffon è stato uno dei più grandi portieri italiani, noto per agilità e sicurezza tra i pali. Storica la sua rivalità con Giorgio Ghezzi, portiere dell'Inter, che trasformava il derby di Milano anche in un confronto tra due campioni del ruolo. Oltre alle imprese sportive, Buffon è finito spesso sulle cronache mondane: nel 1958 sposò la celebre valletta televisiva Edy Campagnoli, volto noto di Lascia o raddoppia? , il gioco a quiz condotto da Mike Bongiorno. Il matrimonio si è poi concluso con il divorzio. Negli ultimi anni, il suo nome tornava agli onori delle cronache per il legame familiare con Gianluigi Buffon: Lorenzo era infatti cugino di secondo grado del nonno dell'ex portiere della Nazionale e della Juventus.|2025-11-25|https://milano.repubblica.it/cronaca/2025/11/25/news/morto_lorenzo_buffon_portiere_milan_capitano_liedholm_rossoneri_5_scudetti_calciatore-425003074/|repubblica.it
Rettangoli gialli e neri, leggermente rialzati, con una larghezza e un'altezza tali da costringere le auto a rallentare senza però intralciare il passaggio di autobus, ambulanze, biciclette e moto. Sono i primi cuscini berlinesi installati in via Boncompagni, zona Corvetto e nati per ridurre la velocità dei veicoli. Chiamati così perché introdotti per la prima volta nella capitale tedesca, i cuscini berlinesi entrano nel dibattito pubblico della città nel 2020 dentro la Task force per la Sicurezza Stradale e la Mobilità Attiva, inserita nel programma di Milano Futura Ora. Da lì è iniziato un percorso lungo, quasi tortuoso: interlocuzioni con il Ministero delle Infrastrutture e Trasporti, un primo no , altre carte e altre riunioni. Fino all'ok arrivato da Roma nel dicembre dello scorso anno per avviare delle prime sperimentazioni ma con alcuni paletti: gli speciali dissuasori possono essere installati solo in prossimità delle intersezioni e nei tratti stradali in cui si passa da un limite di velocità più alto a uno moderato. Via Boncompagni è stata dunque la prima scelta: senso unico, limite a 30 chilometri orari, vicinanza ad attraversamenti pedonali. Una strada di quartiere quotidiana dove il passaggio delle auto spesso non rispetta la prudenza che i marciapiedi stretti e gli ingressi dei condomini richiederebbero. Dissuasori di forma quadrata che differiscono dai classi dossi, i cuscini berlinesi hanno una larghezza ridotta - 170 cm di larghezza per lato - e un'altezza massima al centro pari di 7 cm. I mezzi pesanti possono passarci sopra senza problema e, al tempo stesso, lasciano libero il passaggio ad autobus e mezzi a due ruote. Le auto, invece, sono costrette a rallentare. Già utilizzati in molte città europee, i cuscini berlinesi si sono rivelati utili nel moderare la velocità, soprattutto vicino a luoghi sensibili come scuole, ospedale e aree residenziali – hanno commentato l'assessora alla Mobilità Arianna Censi e l'assessore alle Opere pubbliche Marco Granelli -. La moderazione della velocità è essenziale per prevenire incidente. Ci auguriamo di poterne introdurre presto anche in altre vie . Parla di un presidio per incrementare la sicurezza stradale , il presidente del Municipio 4 Stefano Bianco: Mi auguro che la velocità in transito possa diminuire davvero .|2025-11-25|https://milano.repubblica.it/cronaca/2025/11/25/news/cuscini_berlinesi_dissuasori_milano_via_boncompagni-425003305/|repubblica.it
(Teleborsa) - GE HealthCare - azienda leader a livello mondiale nell'innovazione della tecnologia medica, della diagnostica farmaceutica e delle soluzioni digitali - ha stipulato un accordo per l'acquisizione di Intelerad per un valore di 2,3 miliardi di dollari. La transazione dovrebbe essere completata nella prima metà del 2026. L'acquisizione sottolinea il continuo impegno di GE HealthCare per le soluzioni basate sul cloud e sull'intelligenza artificiale in tutti i contesti di cura e rafforza l'obiettivo dell'azienda di triplicare la propria offerta di prodotti basati sul cloud entro il 2028. Intelerad è un'azienda leader nel settore dei software di imaging medico e delle soluzioni digitali per il flusso di lavoro aziendale, con una presenza significativa nel settore dell'assistenza ambulatoriale. I suoi prodotti cloud-first sono progettati per la radiologia e la cardiologia e si estendono sia all'assistenza ospedaliera che ambulatoriale. La leadership di Intelerad nel settore ambulatoriale integra quella di GE HealthCare nell'imaging ospedaliero. Insieme, queste capacità combinate creeranno un'offerta di imaging più completa, cloud-first e basata sull'intelligenza artificiale che coprirà diversi contesti di cura, dai grandi centri medici accademici alle reti ambulatoriali in rapida espansione. Gli ospedali e gli ambulatoriali devono far fronte a una crescente domanda di imaging e a un aumento del numero di pazienti, pertanto stanno cercando di semplificare e unificare i loro flussi di lavoro , ha affermato Peter Arduini, Presidente e CEO di GE HealthCare. L'acquisizione di Intelerad arricchirà il nostro portafoglio di prodotti con ulteriori soluzioni intelligenti e basate sul cloud nel campo della radiologia e della cardiologia ed estenderà le nostre capacità alle reti ambulatoriali, consentendo ai team di assistenza di essere più efficienti, migliorare i risultati e fornire cure di precisione ai pazienti a livello globale. Di conseguenza, prevediamo di accelerare la nostra crescita nei prodotti SaaS e nei ricavi ricorrenti, compiendo un altro passo importante come fornitore di soluzioni sanitarie . L'imaging ambulatoriale rappresenta un'opportunità interessante e in forte crescita, con un valore di oltre 2 miliardi di dollari, per GE HealthCare in tutto il mondo. Si prevede che le soluzioni basate su cloud o native per il cloud cresceranno a un tasso a doppia cifra nel medio termine, trainate dall'accelerazione dell'adozione globale del cloud e del SaaS, dal passaggio alle procedure ambulatoriali e dalla domanda di soluzioni integrate in grado di aumentare l'efficienza operativa.|2025-11-25|https://finanza.repubblica.it/News/2025/11/25/ge_healthcare_si_rafforza_nellimaging_basato_su_cloud_con_lacquisizione_di_intelerad_per_2_3_miliardi-101/|repubblica.it

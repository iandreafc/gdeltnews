Text|Date|URL|Source
Questo messaggio verrà visualizzato su un altro dispositivo/accesso e tu potrai continuare a leggere le notizie da qui. L'altro dispositivo/accesso rimarrà collegato a questo account. Puoi accedere con il tuo account su tutti i dispositivi che desideri, ma utilizzandoli in momenti diversi secondo il tuo piano di abbonamento.Perchè visualizzo questo messaggio? Perché tu o qualcun altro sta leggendo Corriere.it con questo account su più di due dispositivi/accessi. Il tuo attuale abbonamento permette di leggere Corriere.it solo su due dispositivi in contemporanea (computer, telefono o tablet).Come posso smettere di vedere questo messaggio? Se sei abbonato con un altro account accedi con le tue credenziali. Se siete in 2 o più che utilizzano lo stesso abbonamento, passa all'offerta Family e condividi l'abbonamento con altre due persone. Altrimenti, fai clic su Continua a leggere qui e assicurati di essere l'unica persona che visualizza Corriere.it con questo account.Non sai chi altro sta utilizzando questo account? Ti consigliamo di cambiare la tua password cliccando qui|2025-11-25|https://brescia.corriere.it/notizie/cronaca/25_novembre_25/jamie-vardy-si-dimentica-la-finestra-aperta-e-i-ladri-vanno-in-gol-rubati-100mila-euro-dalla-villa-gardesana-927a8ba9-5707-4dd7-8d3e-4cecd60dexlk.shtml|corriere.it
Quasi una donna su due (47%) ha vissuto almeno un episodio di violenza digitale. Un dato che sale al 59% tra le 16-24enni, evidenziando come proprio le fasce più giovani siano le più esposte. È quanto emerge dalla nuova indagine realizzata da Toluna e promossa da Samsung Electronics Italia, che fotografa in modo approfondito consapevolezza, comportamenti e percezioni legate alla violenza di genere online nel nostro Paese. Tra chi ha subito violenza, tra le forme più diffuse emergono l'invio di contenuti sessuali non richiesti (19%), la manipolazione emotiva online (15%) e body shaming e hate speech (15%). Una violenza spesso senza volto , che si manifesta anche al di fuori di relazioni consolidate: nel 49% dei casi a compierla sono sconosciuti, ma il fenomeno coinvolge anche la sfera relazionale più vicina. Il 26% segnala infatti episodi da parte di persone conosciute, percentuale che risulterebbe ancora più alta considerando anche quel 22% che indica entrambi come responsabili, a conferma della complessità e della pervasività del fenomeno Il 98% delle donne conosce almeno una forma di violenza digitale, ma questa consapevolezza non si traduce in una percezione di tutela: tre donne su quattro ritengono che la società non prenda realmente sul serio il problema. Preoccupante anche il quadro normativo: 6 donne su 10 dichiarano di conoscere poco o per nulla le leggi italiane sulla violenza digitale, nonostante il recente potenziamento del Codice Rosso. Il tema della sicurezza percepita si riflette anche nelle abitudini digitali quotidiane: il 64% delle donne limita chi può vedere il proprio profilo o i contenuti condivisi – un comportamento generale legato all'uso dei social, seppur connesso al clima di rischio percepito – con una percentuale che sale all'83% tra le 16-24enni. Inoltre, il 56% dichiara di aver modificato in modo significativo l'uso di smartphone e strumenti digitali per sentirsi più sicura (68% tra le più giovani), evidenziando come la sensazione di vulnerabilità influenzi le scelte e i comportamenti anche al di là dell'esperienza diretta di episodi di violenza. Dall'ascolto all'educazione Samsung si impegna a promuovere consapevolezza, prevenzione e supporto sul tema della violenza di genere, collaborando con DonneXStrada, realtà non profit che si occupa di violenza contro le donne e sicurezza in strada, tramite i Punti Viola e una rete associata di psicologi e avvocati. L'azienda aderisce al progetto nazionale dei Punti Viola e trasformando alcuni suoi spazi in luoghi sicuri per un primo ascolto e orientamento. Il personale dei Punti - la Samsung Smart Home, due Customer Service Center di Napoli e Mestre e il Samsung Experience Store di Arese - ha inoltre seguito un percorso di formazione specializzata con avvocati, psicologi e professionisti dell'associazione, per essere preparato ad accogliere e indirizzare chi chiede aiuto, informando sui servizi disponibili, a partire dal numero antiviolenza 1522. La violenza digitale non è solo un fenomeno in crescita: è una minaccia concreta, quotidiana e profondamente pericolosa per migliaia di donne, soprattutto le più giovani. (…) Nessuno può affrontare questo fenomeno da solo: servono alleanze solide, responsabilità condivise e una presenza costante nel processo. Il nostro impegno nasce da qui: dalla volontà di accompagnare le persone, costruire sicurezza e contribuire a una cultura in cui la libertà e la tutela non siano mai negoziabili , ha dichiarato Bianca Hirata, Co-Founder & Creative Director DonneXStrada. Educare, informare e prevenire significa anche agire sul digitale e nelle comunità: per questo Samsung lancia la campagna Libere di su LinkedIn, pensata per riportare al centro il tema della libertà delle donne. La campagna si sviluppa attraverso una serie di contenuti realizzati con l'avvocata Stefania Crespi di DonneXStrada, il presidente di Samsung Electronics Italia Louis Kim e un video manifesto che vede protagoniste le dipendenti di Samsung. La sede milanese ospiterà inoltre, fino al 5 dicembre, una visual identity dedicata Libere di per portare questo messaggio anche negli spazi aziendali, dove ogni giorno si costruiscono relazioni, cultura aziendale e consapevolezza. L'azione prosegue con installazioni simboliche di Punti Viola presso la scuola secondaria di primo grado I.C.S. Giorgi e l'Accademia Internazionale di Moda e Design Domus: contesti in cui educazione e consapevolezza possono generare il maggiore impatto, contribuendo a cambiare il modo in cui le nuove generazioni comprendono e affrontano il tema del rispetto. I dati ci dicono con chiarezza che la violenza digitale è una minaccia concreta e quotidiana per moltissime donne, soprattutto per le più giovani. Il fatto che quasi una su due l'abbia subita almeno una volta, e che il fenomeno sia spesso agito da sconosciuti, conferma quanto sia urgente rafforzare strumenti di prevenzione, consapevolezza e supporto. Come Samsung sentiamo la responsabilità di contribuire in modo attivo: crediamo che le aziende debbano restituire valore ai territori in cui operano, mettendo a disposizione competenze, risorse e reti , ha dichiarato Anastasia Buda, Head of ESG, CSR & Internal Communication di Samsung Electronics Italia.|2025-11-25|https://www.repubblica.it/tecnologia/2025/11/25/news/ricerca_samsung_in_italia_quasi_una_donna_su_due_ha_subito_violenza_digitale-425003179/|repubblica.it
Hanno superato quota 40mila gli asteroidi vicini alla Terra individuati finora, cioè quegli oggetti che possono arrivare a meno di 45 milioni di chilometri dall'orbita terrestre. Di questi, sono circa 2mila quelli che hanno una qualche remota probabilità di colpire il nostro Pianeta nei prossimi 100 anni, ma si tratta di probabilità in genere molto inferiori all'1% e di asteroidi molto piccoli, che dunque non rappresentano un pericolo significativo. Il primo Near Earth Asteroid, o Nea, è stato scoperto nel 1898 e da allora gli avvistamenti hanno accelerato sempre più, di pari passo con la costruzione di nuovi telescopi e strumenti dedicati: dei 40mila identificati, infatti, 10mila sono stati scoperti solo negli ultimi 3 anni. Il numero delle scoperte sta aumentando in modo esponenziale , afferma Luca Conversi, responsabile del Near-Earth Object Coordination Centre (Neocc) dell'Agenzia Spaziale Europea, il centro dedicato alla difesa planetaria. Con l'entrata in funzione della prossima generazione di telescopi - aggiunge Conversi - ci aspettiamo che il numero di Nea conosciuti continui a crescere a un ritmo ancora più elevato . Secondo la comunità scientifica, la stragrande maggioranza degli asteroidi più grandi, quelli che superano il chilometro di diametro e dunque i più pericolosi, è già stata trovata. L'attenzione, oggi, è invece rivolta agli asteroidi di medie dimensioni, tra 100 e 300 metri: questi sono molto più difficili da individuare e si ritiene ne siano stati scoperti solo il 30% circa. Nell'attesa di trovare i Nea mancanti, crescono anche le missioni di difesa planetaria dell'Esa, che puntano a capire cosa fare nel caso il rischio di impatto con uno di questi oggetti diventi reale: da Hera, attualmente in viaggio verso l'asteroide Dimorphos per studiare le conseguenze della missione Dart della Nasa, a Ramses, che dovrà seguire l'asteroide Apophis nel suo passaggio ravvicinato con la Terra del 2029, fino a Neomir, che colmerà il punto cieco dove la luce solare intensa impedisce ai telescopi ottici terrestri di vedere.|2025-11-25|https://www.repubblica.it/tecnologia/2025/11/25/news/scoperti-40mila-asteroidi-vicino-terra-2mila-rischio-impatto-esa-aumenta-missioni-difesa-planetaria-425003072/|repubblica.it
di Sibilla Di Palma Assistenti virtuali che rispondono alle domande, piattaforme che adattano i corsi alle esigenze del singolo studente, sistemi predittivi per prevenire l'abbandono, laboratori immersivi che simulano scenari reali: l'intelligenza artificiale sta ridisegnando l'università come l'abbiamo conosciuta finora. Non più programmi rigidi e lezioni trasmesse dall'alto, ma percorsi dinamici, interattivi e personalizzati. È questo il cuore del concetto di Università 5.0 Non un semplice passaggio agli strumenti digitali, ma un nuovo modo di intendere l'apprendimento, che esce dall'aula per diventare una rete diffusa di opportunità e trasforma la lezione frontale in un'esperienza partecipata e condivisa. Una visione che riecheggia i principi dell'Industry 5.0 europea, dove la tecnologia non sostituisce ma affianca le persone, rafforzandone il ruolo e contribuendo a rendere l'università più inclusiva, resiliente e sostenibile.|2025-11-25|https://www.repubblica.it/tecnologia/2025/11/25/news/universita_50_l_ai_generativa_diventa_un_alleato-424995603/|repubblica.it
